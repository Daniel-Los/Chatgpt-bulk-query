Hillegom Voorblad 

 

 

Uitvoeringsprogramma Duurzaamheid Hillegom 2018-2022 

Onderdeel van de Omgevingsvisie “Heerlijk Hillegom, duurzame (proef)tuin van Holland”  

Inleiding 
 
 

Duurzame ontwikkeling is de ontwikkeling 
die aansluit op de behoeften van het heden 
zonder het vermogen van toekomstige 
generaties om in hun eigen behoeften te 
voorzien in gevaar te brengen. (Brundtland) 
 
Een duurzame toekomst realiseren is 
misschien wel de belangrijkste brede 
maatschappelijke opdracht die we de 
komende jaren hebben. Dat geldt ook voor 
Hillegom. Voor Hillegom is het een uitdaging 
om samen met veel partijen die duurzame 
weg op te gaan en tegelijkertijd de 
aantrekkelijke gemeente te blijven waar we 
allemaal zo gehecht aan zijn. Waar we 
wonen, werken en leven. 
De Omgevingsvisie geeft aan de 
samenwerking tussen gemeente en 
omgeving een nieuw kader en biedt nieuwe 
kansen. 
Het Uitvoeringsprogramma Duurzaamheid 
dat nu voor u ligt, moet richting geven aan 
onze collectieve inspanningen en geeft ons 
de kans samen te werken aan een duurzame 
toekomst.  
 

 
 

Duurzame uitdagingen voor Hillegom 
In de Omgevingsvisie Hillegom 2030 “Heerlijk Hillegom, duurzame (proef)tuin van Holland” is een 
toetsingskader opgenomen voor initiatieven, die bij kunnen dragen aan de doelstellingen die in de 
omgevingsvisie zijn uitgewerkt. 

Dat toetsingskader is ook voor de gemeente zelf een leidraad bij de ontwikkeling van een duurzame 
gemeentelijke organisatie en voor de wijze waarop we onze maatschappelijke taken uitvoeren. 

Afwegingskader Omgevingsvisie Hillegom 2030 

Thema 
Sociale 
duurzaamheid 
 

Onderwerp 
Maatschappij 

Gezondheid en 
veiligheid 

Onderwerp 
Versterken van sociale samenhang en vertrouwen 
Gelijke rechten en participatie in de maatschappij 
Nieuwe risicovolle bedrijfsactiviteiten weren 
Risicovolle transporten door woonkernen voorkomen 
Risicovolle activiteiten blijven binnen risicocontouren 
Kwetsbare objecten buiten risicocontouren plaatsen 
Gebruik van gewasbeschermingsmiddelen terugdringen 
en biologische bollenteelt bevorderen 
Leefomgeving beweegvriendelijker en groener inrichten 

 

Fysieke 
duurzaamheid 

Landschap en 
natuur 

Cultuurhistorie en 
archeologie 
Energie en klimaat 

Duurzaam 
ruimtegebruik bij 
woningbouw 
 
 

Bedrijven en 
bedrijventerreinen 

Toerisme en 
recreatie 

Economische 
duurzaamheid 

Economisch 

Mobiliteit 

Behouden of versterken leesbaarheid  
Behouden of versterken gebiedskenmerken 
Behoud of toename van biodiversiteit 
Versterken ecologische verbindingen 
Behouden of versterken  
Leesbaarheid en beleefbaarheid verbeteren 
Energieneutraal in 2030 en klimaatneutraal in 2050 
Waterberging en retentie verbeteren 
Hittestress mitigeren 
Duurzame energieopwekking (ook tijdelijk) en 
besparingen realiseren 
Nieuwbouw zoveel mogelijk via inbreiding  
Compact/multifunctioneel bouwen/geen hoogbouw  
Autoluw/-vrije woonomgeving 
Eerst ingezette en ontwikkeling zijnde projecten 
realiseren 
Bestaande en nieuwe woningen verduurzamen 
Verduurzamen bestaande en nieuwe 
bedrijven(terreinen) 
Voldoen aan milieuwetgeving en overlast zoveel 
mogelijk beperken 
Vindbaarheid van bestaande recreatieve functies en 
toeristische trekkers versterken 
Versterken  van  de  uitstraling  van  de  entrees  van 
Hillegom aan de N208. Eventueel gecombineerd met een 
Toeristisch Overstappunt (TOP) 
Versterken nieuwe vormen van toerisme en recreatie 
Stimuleren maatschappelijk verantwoord ondernemen 
Streven naar circulaire economie (grondstoffen, 
materialen en afval) 
Streven naar volwaardige arbeidsparticipatie bij 
bedrijven, ketens en samenleving (inclusief social 
return) 
Versterken goede verbinding en kruisbestuiving tussen 
het bedrijfsleven, overheden, kennisinstellingen, de 
arbeidsmarkt en de maatschappij  
Gemeente koopt 100% duurzaam in (MVI) 
Stimuleren openbaar vervoer en versterken 
hoogwaardige verbindingen 
Fiets- en wandelverkeer versterken (onder andere door 
efficiënte shortcuts en fiets- en voetgangersvriendelijke 
kruispunten) 
Verbindingen met omliggende dorpen en steden 
versterken 
Rondom kwetsbare functies (scholen) autoluwe 
gebieden instellen 
Faciliteren autodelen 
Alternatief vervoer naar attracties 
Versterken P+R stationsgebied 

Doelgericht actie ondernemen 
Het is gemakkelijk om bij “duurzaamheid” te verdwalen in de veelheid van onderwerpen en 
mogelijkheden om actie te ondernemen. Omdat het over zoveel tegelijk gaat, kan dat ertoe leiden 
dat er juist niet concreet actie wordt ondernomen. Daarom gebruiken we een systematische aanpak 
om te komen tot onze Uitvoeringagenda Duurzaamheid.  

  We benoemen duidelijke en concrete acties, gericht op doelgroepen.  
  We hebben een open deur voor initiatieven vanuit Hillegom.  
  En we willen met elkaar resultaten boeken om bij te dragen aan die veilige, duurzame 

toekomst voor iedereen. 

Duurzaamheid is immers geen exclusief gemeentelijk onderwerp, maar een breed maatschappelijk 
thema. Van iedereen worden acties gevraagd om een bijdrage te leveren voor zowel zichzelf als het 
algemeen belang. 

 
Met ambitie 
Hillegom heeft zichzelf een doel gesteld, in de raadsmotie die op 7 juli 2016 door de raad unaniem is 
aangenomen: 

(…) 

-  binnen de kaders van de op te stellen omgevingsvisie aan de raad een voorstel te doen om 

uiterlijk 2050 te komen tot een klimaatneutrale gemeente; 

-  daarop vooruitlopend de raad in de loop van 2017 een voorstel te doen om uiterlijk 2030 tot 

een energieneutrale gemeente te komen. 

 (…) 

Die ambities zijn groot. We zullen onszelf als bewoners en bedrijven van Hillegom snel moeten leren 
wat we moeten doen en laten om een energieneutrale en uiteindelijk een klimaatneutrale gemeente 
te worden. 

Om energieneutraal te worden willen we alle energie die in de gemeente wordt verbruikt ook lokaal 
opwekken. 
Om klimaatneutraal te worden willen we onze impact op het klimaat terugbrengen naar nul, en waar 
mogelijk willen we bijdragen aan het verminderen van de schade die we al hebben veroorzaakt, door 
compenserende maatregelen. 

 
Van en voor, met en door Hillegommers 
Duurzaamheid is tijdens de participatiebijeenkomsten van de omgevingsvisie in 2016 en 2017 een 
belangrijk thema geweest. Tijdens deze bijeenkomsten hebben Hillegommers zelf aangegeven wat zij 
belangrijk vinden voor de toekomst van onze gemeente. Daarbij kwam duidelijk naar voren dat het in 
de omgevingsvisie niet alleen om de fysieke aspecten van de gemeente (ruimte, natuur, milieu, 
klimaat en energie, verkeer, water) moet gaan maar ook om de actuele economische en sociale 
vraagstukken: om werkgelegenheid, maatschappelijk verantwoord ondernemen, de circulaire 
economie, om gezondheid en de notie ‘iedereen doet mee’ – de inclusieve samenleving. 

Om hier gehoor aan te geven is duurzaamheid in brede zin als leidend principe gekozen in deze 
omgevingsvisie. In de omgevingsvisie denken en handelen we vanuit het principe van de drie P’s 
(People, Planet, Profit), waardoor sociale duurzaamheid, fysieke duurzaamheid en economische 
duurzaamheid samenkomen. 

Citaat Omgevingsvisie, pag. 19 

 

 

 

Planmatige aanpak 
Doelgroepen 
We zijn ervan overtuigd dat we ons voor succesvolle duurzame acties moeten richten op 
doelgroepen. Inwoners zijn geen bedrijven, een wijkvereniging is anders dan een sportvereniging, 
bezoekers kunnen bijdragen aan duurzaamheid, onze kinderen vertegenwoordigen de toekomst.  

We richten ons bij het opstellen van ons Uitvoeringsprogramma in eerste instantie op vier 
doelgroepen: inwoners van Hillegom, bedrijven in Hillegom (met bijzondere aandacht voor de 
bollensector), maatschappelijke partners van de gemeente, en de gemeentelijke organisatie zelf. 

Effectief werken aan doelstellingen 
Het is voor de gemeente  van groot belang om de samenwerking met alle doelgroepen en partners 
effectief en doelgericht in te richten. 

1.  De gemeente faciliteert zelfwerkzaamheid voor duurzame thema’s. Dat kan door samen met 

inwoners, bedrijven en maatschappelijke partners duurzame initiatieven op te pakken, door 
servicegericht te helpen bij het benutten van kansen en mogelijkheden (denk aan landelijke 
subsidies), door een serviceloket en een spreekuur in te richten, door aandacht voor educatie 
voor iedereen, door het ontwikkelen van een netwerk van duurzaamheidsambassadeurs en 
deskundige samenwerkingspartners. 
 

2.  De gemeente vult een groot aantal reguliere gemeentelijke taken uit. Al deze activiteiten 

kunnen worden ingezet om actief te sturen op meer duurzaamheid. Dat kan gaan over 
vergunningen, handhaving, leges, subsidies, beleidsontwikkeling, alles wat effectief kan 
bijdragen aan het doel: een op de toekomstgerichte duurzame gemeenschap in Hillegom. 
 

3.  De gemeente stelt het goede voorbeeld. De gemeente wil zo duurzaam mogelijk werken in de 

eigen organisatie en werkzaamheden. De gemeente wil een zichtbaar goed voorbeeld zijn en die 
voorbeeldfunctie maximaal gaan inzetten om anderen te laten zien wat mogelijk is. 
Als we iedereen in actie willen krijgen, moeten we zelf het goede voorbeeld geven. 
 

4.  De gemeente voert een permanente informatiecampagne met als doel de bewustwording in de 

gemeenschap van Hillegom met betrekking tot wat “duurzaam leven” eigenlijk betekent. Hoe 
iedereen daar zelf actie voor kan ondernemen. Het doel is bewustwording die aanzet tot actie 
en ander gedrag. De gemeente maakt hierbij ook optimaal gebruik van landelijke en regionale 
acties en campagnes. 
 

 
 

 

 

 

Opzet van de Uitvoeringagenda Hillegom 2018-2022 
 
Leeswijzer 
Voor ieder van de drie te onderscheiden hoofdthema’s geven we een korte toelichting op het 
onderwerp en het belang. Vervolgens geven we in ‘trends en ontwikkelingen’ aan welke verdragen 
en afspraken er al bestaan om aan het onderwerp te werken op meerdere niveaus. Tot slot geven we 
nog eens op ons eigen gemeentelijke niveau aan hoe we in Hillegom met het onderwerp aan de gang 
willen gaan. 

Daarna volgt het Uitvoeringsprogramma Duurzaamheid in de vorm van een actieoverzicht. In dit 
overzicht zijn er acties die al lopen en acties die we de komende jaren willen doen. Dit is opgenomen 
in een overzicht voor de periode 2018-2022. In dit actieprogramma kiezen we er ook voor om 
duidelijke prioriteiten te stellen. Door te focussen kunnen we acties beter uitvoeren en resultaten 
bereiken. Niet voor ieder onderwerp kunnen we direct in actie komen. Soms is er nog onderzoek of 
beleid nodig om een onderwerp goed te kunnen oppakken. Soms kan een onderwerp beter in 
samenwerking met anderen opgepakt worden. 

 

1.  Uitvoeringsprogramma 2018-2022 en perspectief 2030-2050 
In het Uitvoeringsplan Duurzaamheid nemen we acties op die we gaan ondernemen in de periode 
2018-2022, of die we nu al doen. Met oog voor quick wins, maar zeker ook om duurzaamheid als vast 
en vanzelfsprekend onderdeel van al onze werkzaamheden in te bedden in de gemeentelijke 
organisatie en de gemeente als geheel, gericht op energieneutraal 2030 en klimaatneutraal 2050. 

Ook gaan we slim samenwerken in de regio. We kunnen elkaars ervaringen gebruiken en veel van 
elkaar leren, en efficiënte campagnes inrichten voor de regio. Sommige onderwerpen kunnen goed 
op lokaal niveau, sommige onderwerpen beter op regionaal niveau opgepakt worden. We doen 
lokaal wat lokaal moet, maar we willen in regionaal verband grote stappen vooruitzetten. 

 

Programma 2018-2022 

2. 
 
Fysieke duurzaamheid: prioriteit 
 
Klimaat: Iedereen weet onderhand wel dat het klimaat wijzigt onder invloed van ons handelen. De 
aarde warmt op, het weer verandert, voorheen leefbare gebieden worden onleefbaar. Die 
verandering is over een periode van tientallen, misschien wel honderden jaren in gang gezet en het 
zal ook lang duren om die ontwikkeling te stoppen en om te keren. Als gevolg van de 
klimaatverandering verandert het weer, stijgt de zeespiegel en zullen we veel maatregelen moeten 
nemen om met deze veranderingen om te gaan. We moeten anders en slimmer omgaan met hevige 
regen, hitte en droogte, en we moeten onszelf beschermen tegen de stijgende zee door maatregelen 
te nemen om verdere CO2-uitstoot tegen te gaan. 

Grondstoffen: Met zijn allen gebruiken we zoveel grondstoffen dat er steeds meer schaarste gaat 
optreden. En soms zijn grondstoffen schadelijk voor de omgeving en de mens, of krijgen natuurlijke 
grondstoffen niet de tijd om opnieuw te groeien. We putten de aarde uit met steeds meer mensen 
en hun “behoeften van het heden”. De keerzijde hiervan is ook dat we een enorme hoeveelheid afval 
produceren en achterlaten, die eveneens bedreigend is voor het leven op aarde, inclusief dat van 
onszelf. We zijn immers zelf onderdeel van het totale systeem. 

 

 

Natuur en milieu: We zijn onderdeel van de wereldwijde ecosystemen. We zijn op veel manieren 
afhankelijk van natuurlijke bronnen, voor water, voedstel, grondstoffen, maar ook voor ons welzijn. 
En natuurlijke evenwichten zorgen ervoor dat we niet met allerlei ziekten en plagen te maken 
krijgen. Dat evenwicht staat echter steeds meer onder druk. Milieukwaliteit als onderdeel van de 
leefbaarheid van onze omgeving voor onszelf is daarvan een belangrijk onderdeel. 

 
Economische duurzaamheid: de impact van het bedrijfsleven. 
 
Bij de verandering naar een duurzame Hillegomse samenleving speelt het bedrijfsleven een grote rol. 
De impact die bedrijven kunnen hebben is veel groter dan die van individuele inwoners. En de 
bijdrage die ze kunnen leveren aan een energieneutrale en klimaatneutrale toekomst is onmisbaar 
voor het uiteindelijke resultaat.  
 
De landelijke en provinciale overheden onderkennen het belang van verduurzaming als belangrijk 
toekomstthema steeds nadrukkelijker, en ontwikkelen naast regelgeving ook steeds meer een 
financieel instrumentarium om dat te faciliteren, waaronder subsidie en stimuleringsregelingen. 
 
Onderdeel van het behoud van een vitale bollensector in de streek is dat de bollenteelt een 
duurzame bollenteelt wordt. Die ambitie is er bij de sector en de gemeenten in de Bollenstreek. 
Om de gemeentelijke ambitie van een klimaatneutraal Hillegom te realiseren is er een beter 
uitgewerkt beeld nodig over hoe een klimaatneutrale bollensector eruit zou kunnen zien. 
 
De Economische Agenda Duin- en Bollenstreek biedt ons een sterk platform om het bedrijfsleven te 
activeren en met het regionale bedrijfsleven samen duurzaam ondernemen aan te jagen. Datzelfde 
doen wij ook zelf in Hillegom. 
 
 
Sociale duurzaamheid 
 
De gemeente heeft van oudsher een belangrijke rol in de gemeenschap. Met de decentralisatie van 
veel zorgtaken is die rol alleen maar groter geworden. In plaats van nieuwe losse activiteiten te 
benoemen voor sociale duurzaamheid, richten we ons hier op het waar mogelijk duurzamer werken, 
het nastreven van duurzame doelen en zo bijdragen aan de toekomstige Hillegomse gemeenschap. 
 

Perspectief 2030/2050 

3. 
 

De ontwikkelingen rondom duurzaamheid gaan razendsnel. Dat geldt voor de technische 
ontwikkelingen en innovaties, dat geldt voor het landelijke en Europese overheidsbeleid voor veel 
onderwerpen, en dat geldt voor het groeiende maatschappelijke besef dat een duurzame 
samenleving een vereiste is voor onze toekomst. 

Bij de opstelling van een Uitvoeringsprogramma Duurzaamheid heeft de gemeente dat nadrukkelijk 
meegewogen. We kunnen een paar jaar vooruitkijken voor onze acties, maar langer is niet goed 
mogelijk. We weten echter ook van veel zaken die we nu realiseren, dat die er in 2050 nog zullen zijn. 

Voor alle nieuwbouw geldt dat die er in 2050 nog is. Voor een groot deel van de bestaande 
bebouwing geldt datzelfde. Dat zijn onderwerpen die in een Hillegoms perspectief succesvol 
aangepakt moeten worden. 

 

 

Grootschalige energieopwekking, veranderend vervoer, innovaties zijn thema’s waar de gemeente 
niet bepalend in is. De komst van een “energiecentrale Noordzee”, zelfrijdende auto’s op afroep, 
technische innovaties leveren potentieel grote bijdragen aan de toekomstige duurzame gemeente 
Hillegom, maar deze ontwikkelingen zijn niet “van” Hillegom. 

Het is daarom van groot belang om ontwikkelingen met veel aandacht te blijven volgen en steeds de 
vertaling te maken naar de Hillegomse schaal en omgeving. Alleen op die manier kan de gemeente in 
haar eigen Uitvoeringsprogramma Duurzaamheid effectief en efficiënt, en vooral toekomstgericht, 
blijven werken aan een duurzame gemeente. 

 

4.  Monitoren – evalueren – bijstellen 
 

Basisgegevens op orde brengen als standaard 

Waar mogelijk maakt de gemeente gebruik van prestatiemeting, of ontwikkelt een systeem daarvoor 
als onderdeel van de werkprocessen. Voor onderwerpen als de Energietransitie of Maatschappelijk 
Verantwoord Inkopen is het monitoren van de bereikte resultaten noodzakelijk. 

Voor zover deze gegevens nu nog niet beschikbaar zijn, onderneemt de gemeente actie om deze te 
ontwikkelen, waar mogelijk meteen in HLTsamen-verband. Waar mogelijk gaat de gemeente ook 
actief sturen op deze toetsbare resultaten en maakt die onderdeel van de interne aansturing. 

Plan, do, check act-cyclus hanteren 

De gemeente zal de eigen inzichten in bereikte resultaten, en de resultaatinformatie die we van 
anderen ontvangen, gebruiken om de eigen activiteiten actief te verbeteren. Door onze activiteiten 
te monitoren en cyclisch te verbeteren, kunnen we ook ontwikkelingen rondom duurzaamheid en 
duurzaam werken steeds inpassen in onze eigen activiteiten. 

Op deze manier maken we ook ruimte in onze aanpak om met lokale initiatiefnemers door het jaar 
heen samen te werken. We kunnen nieuwe initiatieven waar we mee aan de gang willen gaan steeds 
inpassen in onze Uitvoeringsagenda, die zo een dynamisch karakter krijgt. 

Verantwoorden, rapporteren en informeren 

We willen onszelf jaarlijks kunnen verantwoorden over wat we gedaan hebben en wat daarmee 
bereikt is. Het ontwikkelen van het bewustzijn over de noodzaak en urgentie om duurzamer te 
werken en te leven willen we daarmee versterken. 

Dat willen we doen door intern en extern een jaarverslag over duurzaamheid te maken, waarin acties 
en resultaten aan bod komen van Hillegom, maar waarin ook ruimte is om meer in het algemeen, of 
regionaal, zaken te kunnen vertellen en toelichten. 

  Basisgegevens op orde brengen en onderdeel maken van standaard werkwijzen 
  Resultaattoetsing inrichten 
 
 
  Benchmark op basis Duurzaamheidsindex van TELOS en Waar-staat-je-gemeente. 

Jaarlijkse rapportage bereikte resultaten en “lessons learned”. 
Jaarlijkse bijstelling van de plannen op basis evaluaties en monitoring. 

 

 

 

Budget 

5. 
 

Ambtelijke inzet 

Voor de uitvoering van een omvangrijk uitvoeringsprogramma duurzaamheid is ook de ambtelijke 
capaciteit nodig om doelgericht en regisserend aan de uitvoering te werken. Daarvoor is 1,0 FTE 
beleidsontwikkeling en projectmanagement voor de periode 2018-2022 nodig. Daarnaast 
verwachten we plm. 0,5 FTE projectassistentie en communicatie-ondersteuning voor de periode 
2018-2022 flexibel in te huren bij projecten. 

Deze capaciteit wordt voor Hillegom ingezet vanuit HLT-Samen, in combinatie met vergelijkbare 
capaciteit vanuit Lisse en Teylingen. 

Werkbudget 

We vragen als werkbudget bij het Uitvoeringsprogramma Duurzaamheid een bedrag van € 200.000 
per jaar voor 2018-2022 te reserveren, beschikbaar te stellen voor acties door het college en te 
verantwoorden naar de raad met een jaarlijkse rapportage. Dit bedrag nemen we voor de jaren 
2019-2022 op in de Kadernota. Voor 2018 kan een budget van € 200.000 uit de beschikbare reserve 
voor duurzaamheidsleningen in worden gezet voor het uitvoeringsprogramma. 

  De inzet is om, waar mogelijk, ook steeds aanvullende middelen en subsidies te verwerven. 
  De inzet is om dit verbijzonderd duurzaamheidsbudget, waar mogelijk, met ingang van 2019 
geleidelijk om te buigen naar regulier programmabudget ten behoeve van duurzaam werken 
als vast onderdeel van ieder gemeentelijk programma. 

Dit werkbudget is expliciet voor Hillegomse activiteiten geoormerkt, maar kan wel als cofinanciering 
worden ingezet bij HTL-Samen- en bollenstreekactiviteiten en ten behoeve van het regionale Energie-
akkoord. 

Investeringsbudget 

Voor zover er investeringen nodig zijn voor de uitvoering van maatregelen, leggen we daarvoor 
voorstellen aan de raad voor.  

Subsidies 

We geven bijzondere aandacht  aan de verwerving van subsidies. Zowel nationaal als provinciaal 
wordt veel duurzaamheidsbeleid ontwikkeld waarbij sturing (mede) plaatsvindt via het beschikbaar 
maken van ondersteuning en financiële middelen. Daarvan kan de gemeente zelf gebruik maken, 
maar het geldt zeker ook voor inwoners en bedrijven. Het inzetten van beschikbare subsidies is een 
speerpunt van onze aanpak. 

 

Bijlage: Uitvoeringsagenda 

 

 

 

