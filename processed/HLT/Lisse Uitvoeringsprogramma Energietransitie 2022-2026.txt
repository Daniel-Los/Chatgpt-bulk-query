Postbus 200 
2160 AE Lisse 
T 14 0252 
gemeente@lisse.nl 

 

 
 

 

Uitvoeringsprogramma 
Energietransitie 2022-2026 

 

 

Opgesteld door: Team Energietransitie 
                              Cato Overbeek 

                              Fia Sanders 
                              Ianthe Dickhoff 

                              Dirk Hogewoning 
                              Marijke Waterreus 
Datum: 08/09/2022 

Versie: Definitief (voor collegevergadering 1 november) 

 

 

 

 

 
Voorwoord 
Ik ben er trots op dat ik woon en werk in ons prachtige groene Lisse. Ik wil het graag ook zo 
nalaten aan onze kinderen en kleinkinderen. Als een goede plek om te leven. Daarom wil ik de 
schouders onder de energietransitie zetten. We moeten anders werken, wonen en leven en dat 
raakt ons allemaal! Ik vind het daarom belangrijk dat iedereen zijn steentje bijdraagt en dat we 
samen optrekken.  
 
De urgentie om actie te nemen is voor iedereen duidelijk. Met de Lokale Energiestrategie zijn we er 
nog niet. We willen nu voortvarend aan de slag voor een haalbare, betaalbare en uitvoerbare 
energietransitie. Maar een transitie verloopt altijd grillig en we moeten rekening houden met de 
ontwikkelingen om ons heen. Het is dus geen eenvoudige opgave en het vraagt om creatief 
denken, flexibiliteit en aanpassingsvermogen. Ook hebben we te maken met andere verhoudingen 
en rollen van alle betrokkenen. Ik zie voor de gemeente de rol om te ondersteunen, stimuleren en 
regie te voeren over de lokale energietransitie. 
Ik ga voor daadkracht maar wel met draagvlak en in samenwerking. We zoeken partners om er 
een succes van te maken. We overleggen met inwoners, partners en buurgemeenten om te 
bepalen wat voor Lisse de beste route is. We helpen onze inwoners, organisaties en ondernemers 
stappen te zetten. We steunen hen ook in hun eigen initiatieven om samen te werken met buren of 
collega’s. 
 
Laten we tegelijk niet vergeten dat we met z’n allen ook al stappen hebben gezet, met 
zonnepanelen en groene daken, groenere straten, parken en tuinen, beter geïsoleerde huizen en 
gebouwen. Ook helpen we inwoners al met informatie en advies van de energiecoaches en het 
Duurzaam Bouwloket, ons energieloket. Maar het kan nog beter en er gaat nog veel meer 
gebeuren.  
 
Met dit eerste uitvoeringsprogramma zetten we nieuwe stappen om de energietransitie in Lisse 
stevig te verankeren in ons denken en doen, zowel bij inwoners en ondernemers als bij de 
ambtelijke organisatie en het politieke bestuur. Het brengt ons dichter bij ons doel, energieneutraal 
in 2050. We doen het met de middelen en mensen die we op dit moment tot onze beschikking 
hebben. Want we blijven afhankelijk van beleid, instrumenten en middelen vanuit het Rijk.  
 
Ik realiseer me goed dat de transitie een enorme impact op onze samenleving heeft. Maar ik zie 
ook veel kansen om Lisse beter te maken en goed voor te bereiden op de toekomst. Het wordt een 
uitdagende klus, dat zeker. Maar laten we er samen voor gaan, voor de toekomstige generaties.  
 
Riet Austie 
Wethouder gemeente Lisse 
 

 

 

2 

 

Inhoud 

Voorwoord ....................................................................................................................... 2 

Inleiding ........................................................................................................................... 5 

Samenvatting ................................................................................................................... 8 

1. Energie besparen........................................................................................................ 10 
Ambitie en doelen .............................................................................................................. 10 
Samen met inwoners en ondernemers ............................................................................. 10 

Wat gaan we doen om onze doelen te bereiken? .................................................................... 11 
Campagne energie besparen .......................................................................................... 12 

Bouwjarenaanpak ......................................................................................................... 12 

Ondersteunen lokale initiatieven ..................................................................................... 12 

Ondersteunen VvE’s ...................................................................................................... 12 

Ondersteunen inwoners met laag inkomen bij isolatie ........................................................ 13 

Doelgroepen-afwegingskader ontwikkelen ........................................................................ 13 

Handelingsperspectief ontwikkelen .................................................................................. 13 

Doorontwikkelen energiecoaches .................................................................................... 14 

Evalueren financiële instrumenten .................................................................................. 14 

Regeling eenmalige subsidie energiebesparende acties ...................................................... 14 

Ontwikkelen aanpak hybride warmtepomp ....................................................................... 14 

2. Warmtetransitie ......................................................................................................... 15 
Ambitie en doelen .............................................................................................................. 15 
Samen met inwoners en ondernemers ............................................................................. 15 

Wat gaan we doen om onze doelen te bereiken? .................................................................... 15 
Warmtescenario's uitwerken........................................................................................... 16 

3. Zonnepanelen op daken ............................................................................................. 17 
Ambitie en doelen .............................................................................................................. 17 
Samen met inwoners en ondernemers ............................................................................. 18 

Wat gaan we doen om onze doelen te bereiken? .................................................................... 18 
Algemene inkoopactie ................................................................................................... 19 

Stimuleren van zonnepanelen op daken van VvE’s ............................................................ 19 

Woningcorporatie en particuliere (ver)huurders ................................................................ 19 

Energiecoöperaties ondersteunen ................................................................................... 19 

Overige dakprojecten & onderzoek .................................................................................. 20 

4. Zonnevelden en windturbines .................................................................................... 21 
Ambitie en doelen .............................................................................................................. 21 
Samen met inwoners en ondernemers ............................................................................. 21 

Wat gaan we doen om onze doelen te bereiken? .................................................................... 21 
Nadere uitwerking zonnepark Loosterweg Zuid ................................................................. 22 

 

3 

 

Van zoekgebieden naar zoeklocaties ............................................................................... 22 

Lobby voor zon langs spoor ............................................................................................ 22 

Nader onderzoek zon langs infrastructuur ........................................................................ 23 

Opstellen RES 2.0 ......................................................................................................... 23 

Beleid lokaal eigendom .................................................................................................. 23 

Beleid kleine windturbines.............................................................................................. 24 

5. Overige thema’s energietransitie ............................................................................... 25 
Verduurzamen eigen en maatschappelijk vastgoed ................................................................. 25 
Maatschappelijk vastgoed in 2030 energiezuinig ............................................................... 25 

Duurzame mobiliteit ........................................................................................................... 26 
Ambitie en doelen ......................................................................................................... 26 

Hoe staan we er nu voor? .............................................................................................. 26 

Hoe gaan we dat als gemeente aanpakken? ..................................................................... 27 

Verduurzamen bedrijfsleven ................................................................................................ 28 
Waar zetten we nu al op in? ........................................................................................... 28 

Wat gaan we doen? ....................................................................................................... 28 

Duurzame gebiedsontwikkeling ............................................................................................ 30 
Methodes voor duurzaamheidsprestatie ........................................................................... 30 

Aandachtspunten .......................................................................................................... 30 

Energiearmoede ................................................................................................................. 31 
Regelingen vanuit het Rijk die door de gemeente worden uitgevoerd................................... 31 

6. Communiceren en participeren ................................................................................... 33 
Communicatie doelen en kaders ........................................................................................... 33 
Participatie doelen en kaders ............................................................................................... 33 
Communicatieadviseur(s) inhuren ........................................................................................ 34 
Wat gaan we doen? ............................................................................................................ 34 
Pilot burgerberaad ........................................................................................................ 34 

Expertgroep opzetten .................................................................................................... 34 

Samen optrekken met de gemeenteraad ......................................................................... 35 

Vergroten kennis bij jongeren ........................................................................................ 35 

Peilingen via digipanel ................................................................................................... 35 

7. Monitoring .................................................................................................................. 36 
Project monitoringstool .................................................................................................. 36 

Evaluatie ..................................................................................................................... 36 

8. Bestuurlijk en ambtelijk verantwoordelijk.................................................................. 37 

9. Rol van de gemeente .................................................................................................. 38 

10. Begroting 2022-2024 ............................................................................................... 39 

11. Planning ................................................................................................................... 40 
 

 

4 

 
 

Inleiding 
De gemeente Lisse wil energieneutraal zijn in 2050. Dit betekent dat alle energie die we gebruiken 
(gebouwde omgeving, industrie en landbouw) duurzaam opgewekt moet worden. De 
energietransitie is een enorme opgave, niet alleen voor de gemeentelijke organisatie maar voor de 
hele samenleving. Daarom trekken we samen op met onze inwoners, ondernemers en organisaties 
en zoeken we de samenwerking. 
 
Dit uitvoeringsprogramma geeft concrete invulling aan onze ambities en doelen die in onze Lokale 
Energiestrategie en Transitievisie Warmte staan beschreven, met de kennis van nu. Dit is 
belangrijk om aan te geven, want de praktijk haalt op diverse fronten beleid in. Dit programma 
speelt dan ook in op de actuele ontwikkelingen, de huidige stand van zaken én de vooruitzichten 
als het gaat om energie. 
 
Samen met onze inwoners en ondernemers 
Iedereen heeft een rol in de energietransitie en het raakt iedereen. De impact op onze inwoners, 
ondernemers en maatschappelijke organisaties is groot. Juist daarom is het belangrijk dat we als 
gemeente met hen samenwerken en samen leren wat past en wat mogelijk is. Dit vraagt veel van 
onze inwoners en de manier van (samen)werken vanuit de gemeente.  
Het college stelt in samenspraak met de raadswerkgroep Participatie een startnotitie op voor een 
participatieproces over het thema grootschalige energie-opwek, het ruimtebeslag en de aandacht 
voor de inzet van alternatieve vormen. 
Communicatie en participatie lopen als rode draad door de vele projecten uit dit 
uitvoeringsprogramma. We informeren en ondersteunen inwoners, ondernemers en organisaties 
waar we kunnen en op basis van waar behoefte aan is. We ondersteunen lokale initiatieven. 
Daarnaast laten we ons adviseren over hoe we samen het beste onze doelen voor 2050 kunnen 
behalen.  
 
Dynamisch document 
Het uitvoeringsprogramma energietransitie 2022-2026 omvat de ambities, doelstellingen en acties 
van en voor de gemeente Lisse. Omdat de ontwikkelingen op het vlak van de energietransitie zich 
snel opvolgen, is besloten om van dit uitvoeringsprogramma een levend document te maken, dat 
jaarlijks wordt geëvalueerd en bijgewerkt. We hebben de acties voor 2022, 2023 en 2024 zo 
concreet mogelijk omschreven. De acties voor 2025 en 2026 volgen in 2024. Het verder uitwerken 
van de acties wordt bij het oppakken van de projecten gedaan. Dit zorgt voor een goede 
aansluiting op lopende of uitgevoerde acties, ontwikkelingen (zowel landelijk, regionaal en 
gemeentelijk) en de geformuleerde doelen en ambities. Én stelt ons in staat om innovatieve 
toepassingen in te zetten. 
 
Van visie naar uitvoering 
Gemeente Lisse is al langere tijd bezig met energiebeleid, zowel op gemeente niveau als in 
regionaal verband. Het uitvoeringsprogramma energietransitie 2022-2026 is de concrete uitwerking 
van lokaal en regionaal beleid, waaronder: 
 

-  Regionale Energiestrategie (RES) vastgesteld door de gemeenteraad op 17 juni 2021. De 

13 gemeenten uit de regio Holland Rijnland, provincie, waterschap en het energiebedrijf 
hebben in de RES bepaald wat de regionale energiedoelen zijn en hoe we daar komen. Dit 
gaat over 4 thema’s: 1) Energie besparen, 2) Op grote schaal elektriciteit opwekken met 

 

5 

 

 

 

windturbines en zonnepanelen op daken en velden, 3) Huizen en gebouwen duurzaam 
verwarmen, 4) Duurzaam vervoer. 

-  Lokale Energiestrategie (LES) vastgesteld door de gemeenteraad op 27 januari 2022. 
Hierin hebben we onze route bepaald naar een energieneutrale gemeente in 2050. De 
energiestrategie bestaat uit 5 sporen, namelijk; 1) Goede voorbeeld geven, 2) 
Energiebesparing, 3) Elektrisch verkeer en duurzame mobiliteit, 4) Zonnepanelen op daken 
en 5) Opwekken van duurzame elektriciteit. 

-  Transitievisie Warmte (TVW) vastgesteld door de gemeenteraad op 14 oktober 2021.  
In de TVW hebben we vastgelegd hoe wij de komende jaren aan de slag gaan met het 
verkleinen van de warmtevraag. De route naar aardgasvrij in 2050 is in 4 sporen 
weergegeven, namelijk: 1) Energie besparen, 2) Nader onderzoek warmtenetten, 3) 
Onderzoek naar duurzaam gasnet en 4) denk vooruit! 

 
In de LES en TVW zijn verschillende tussentijdse doelen vastgesteld voor 2025 en 2030. Dit 
uitvoeringsprogramma geeft invulling aan de verschillende sporen uit deze beleidsdocumenten. De 
sporen hebben we teruggebracht naar 4 thema’s waar we met dit uitvoeringsprogramma uitvoering 
aan geven; 
 
1. Energie besparen 
2. Warmtetransitie 
3. Zonnepanelen op daken 
4. Zonnevelden en windturbines 
 
De verschillende projecten en activiteiten dragen bij aan het realiseren van onze doelen. 
 
Thema’s 
De energietransitie is een maatschappelijke opgave die naast onze inwoners, ondernemers en 
organisaties ook onze ambtelijke organisatie raakt. Niet alleen team Duurzaamheid en Energie 
moet ermee aan de slag, maar ook team Vastgoed, Mobiliteit, Wonen, Economie, Planvorming en 
Maatschappelijke Ontwikkeling. Denk aan het verduurzamen van onze eigen gebouwen, het 
faciliteren van de laadinfrastructuur, het bestrijden van energiearmoede en het ontwikkelen van 
energieneutrale nieuwbouwwijken. 
 
De opgave die wij als gemeente hebben in deze energietransitie is groter dan de 4 thema’s die we 
in dit programma hebben uitgewerkt. Om een beeld te geven van de totale opgave hebben we 
onder het hoofdstuk ‘Overige thema’s’ ook inzichtelijk gemaakt waar en hoe er binnen onze 
organisatie gewerkt wordt aan de energietransitie. We onderzoeken of een programmamanager die 
deze diverse thema’s, teams, opgaven en doelstellingen met elkaar kan verbinden en stroomlijnen 
van toegevoegde waarde is.  
Daarnaast geven we speciale aandacht aan communicatie en participatie, monitoring en de 
begroting. 
 
Uitvoering en flexibiliteit 
Per thema wordt beschreven wat we gaan doen om onze doelen uit de LES en TVW te behalen. We 
beschrijven diverse projecten met een korte omschrijving, reservering van geld en ambtelijke 
capaciteit. Sommige projecten zitten nog in de fase van onderzoek, andere kunnen worden 
uitgevoerd. Het uitvoeringsprogramma heeft een looptijd van 4 jaar, de verschillende projecten zijn 

 

6 

 
nu over de looptijd van 2,5 jaar verspreid, jaarlijks stellen we het uitvoeringsprogramma bij en 
daarmee ook de planning tot en met 2026. Bij de start van een project wordt eerst een 
projectopdracht op gesteld. 
 
Het programma is afgestemd op de beschikbare middelen en ambtelijke capaciteit die op het 
moment van opstellen bekend was. Wanneer extra middelen, vanuit bijvoorbeeld het Rijk, 
beschikbaar komen kunnen we de intensiteit van het programma verhogen. 
 

 

 

7 

 
Samenvatting 
De gemeente Lisse heeft de ambitie om in 2050 energieneutraal te zijn. Het streven is om alle 
energie die dan nodig is op eigen grondgebied te produceren en in de vraag naar warmte, 
elektriciteit en mobiliteit wordt alleen voorzien met duurzame bronnen. Deze maatschappelijke 
opgave is omvangrijk, ingrijpend en raakt ons allemaal. Samenwerking met inwoners, 
ondernemers en organisaties en in gesprek met hen zijn is cruciaal.  
 
De regionale doelen uit de Regionale Energiestrategie (RES 1.0) zijn verwerkt tot lokaal beleid. In 
de Lokale Energiestrategie (LES) staat de route naar een energieneutrale gemeente. De 
Transitievisie Warmte (TVW) beschrijft de route naar aardgasvrij in 2050. Voor de LES en TVW 
hebben we tussentijdse doelen opgesteld voor 2025 en 2030. In dit uitvoeringsprogramma staat 
wat we willen doen om deze doelen te bereiken. In het kort: 
 

-  In 2030 15% energiebesparing in de gebouwde omgeving en 11% 

energiebesparing bij mobiliteit, dit ten opzichte van 2014. We stimuleren en 
ondersteunen inwoners, ondernemers en maatschappelijke organisaties om hier hun 
bijdrage aan te leveren. Met energiebesparingsacties op maat maken we het iedereen 
gemakkelijk om in actie te komen. We bieden eigenaren van huizen en gebouwen een 
duidelijk handelingsperspectief. We organiseren zowel generieke acties als maatwerkacties. 
 

-  Een forse toename van de duurzame elektriciteitsproductie, het aandeel stijgt van 

5,6% in 2019 naar circa 46% in het jaar 2030. Dit doen we door zoveel mogelijk 
elektriciteit op te wekken op daken. Ook hiervoor stimuleren we inwoners en bedrijven en 
ondersteunen hen. Waar mogelijk ondersteunen we ook energiecoöperaties. 

 

 

-  Als we zoveel mogelijk energie besparen en zon op daken realiseren blijft er nog een opgave 

over. In Lisse willen we in 2030 64 TJ opwekken met zonnevelden en 
windturbines. We treffen samen met de regio voorbereidingen en we vertalen de 
zoekgebieden uit de RES naar zoeklocaties. Ook onderzoeken we de potentie en 
haalbaarheid van locaties langs infrastructuur. 

-  Het is onze ambitie om in 2050 de gebouwde omgeving aardgasvrij te verwarmen. 
Het doel voor 2030  is om inzichtelijk te maken hoe kansrijk en wenselijk een warmtenet is 
in de gemeente in (delen van) de bebouwde kom. Daarnaast willen we voor 2025 weten 
welke warmteoplossing er in de buitengebieden mogelijk zijn. We werken, in samenwerking 
met inwoners en andere stakeholders, de scenario’s uit de TVW verder uit. 

 
De energietransitie is een opgave voor de hele organisatie. Buiten het team Duurzaamheid en 
Energie zijn ook de teams Vastgoed, Mobiliteit, Wonen, Economie, Planvorming en 
Maatschappelijke Ontwikkeling betrokken. Denk aan het verduurzamen van gemeentelijk en 
maatschappelijk vastgoed, het faciliteren van duurzame mobiliteit, energie neutrale 
nieuwbouwwijken en energiearmoede. Deze thema’s zijn of worden verder uitgewerkt in aparte 
beleids- en uitvoeringsplannen en staan alleen op hoofdlijnen beschreven in het 
uitvoeringsprogramma. 
 
Communicatie speelt een grote rol in het uitvoeringsprogramma en helpt mensen in beweging te 
krijgen. Participatie is een belangrijk onderdeel van het proces en zorgt ervoor dat plannen goed 
aansluiten en belanghebbenden betrokken zijn. We zetten ook zoveel mogelijk in op 
samenwerking.  

 

8 

 
Communicatie en participatie lopen als een rode draad door dit uitvoeringsprogramma. We 
informeren en ondersteunen inwoners, ondernemers en organisaties waar we kunnen en op basis 
van waar behoefte aan is. Dat betekent dat we met hen in gesprek zijn en moeten blijven, want de 
ontwikkelingen gaan hard. Onze energiebesparingscampagne, de energiecoaches, de 
energiecooperatie: het is allemaal gebaseerd op samen optrekken, gemeente én inwoners. 
Inwoners zelf hebben dus een grote rol in de communicatie, bottom-up dus. Zij voeren het gesprek 
met elkaar en met de gemeente. Zij moeten de energietransitie vorm geven. De gemeente 
faciliteert vooral. We laten ons dus goed adviseren over hoe we samen het beste onze doelen voor 
2050 kunnen behalen. Het begin is al gemaakt in de aanloop naar dit programma, er volgt nog 
meer, zoals een burgerberaad.  
 
De energietransitie is op alle vlakke volop in ontwikkeling. Kennis, overheidsbeleid en innovaties 
veranderen snel. Dit vraagt om een dynamische aanpak. Het programma is qua middelen en 
capaciteiten afgestemd op de kennis van nu. Wanneer extra middelen, Rijksbijdragen of 
subsidieregelingen beschikbaar komen maken we hier gebruik van. Door het continu monitoren van 
onze doelen en inzet stellen we het uitvoeringsprogramma en bijbehorende begroting jaarlijks bij. 
 
De grotere projecten of projecten met grote politieke belangen in dit uitvoeringsprogramma krijgen 
een eigen projectopdracht waarin doelen, plannen en planning worden uitgewerkt en waarin ook de 
rol van de gemeente wordt vastgelegd. 

 

 

 

9 

 
1. Energie besparen 
De eerste stap in de energietransitie is om het energiegebruik te verminderen, zo staat het zowel 
in de RES, de LES als de TVW. Want wat we niet verbruiken, hoeven we ook niet op te wekken. Zo 
is er minder van onze schaarse ruimte nodig voor windmolens of zonnevelden. Ook vanuit het Rijk 
krijgt energiebesparing steeds meer aandacht. Voor het stimuleren van energiebesparing voert het 
Rijk verschillende campagnes en is er een Nationaal Isolatieprogramma in ontwikkeling. Mocht het 
nodig zijn dan passen we onze aanpak hierop aan. 

Energie die we niet verbruiken, hoeven we ook niet op te wekken 

Ambitie en doelen 
De ambitie van Lisse sluit aan op de regionale ambitie om 15% minder energie te verbruiken in 
2030 (t.o.v. 2014). Dit kunnen we met z’n allen bereiken door huizen en gebouwen beter te 
isoleren, energiezuinigere systemen te gebruiken en ons gedrag te veranderen. Onze ambitie is 
hoog maar dat kunnen we bereiken als we allemaal ons steentje bijdragen. 
 
Overzicht opgave en doelstellingen uit de TVW: 

 

 

Lisse 

RES 

Gebouwde omgeving  Aantal woningen 

7.300 

Aantal andere gebouwen 

1.500 

Invulling van opgave  Isoleren naar 'standaard' 

20% 

Hybride warmtepomp 

20% 

 

 

 

 

 

12% 

15% 

15% 

Energie 
bespaardoelen t.o.v. 
2014 

2025 

2030 

 
Hoe staan we er nu voor: 
  
Energiebesparing tussen 2014 en 2019 

Lisse 
8,3% 

 
 

Samen met inwoners en ondernemers 
We vinden het belangrijk om mee te liften op de “energie” die bij onze inwoners en ondernemers 
aanwezig is. Hierbij denken we bijvoorbeeld aan het ondersteunen van burgerinitiatieven, 
communicatie door inwoners, energiecoaches die inwoners helpen. De bottom-up gedachte staat 
hier voorop. Tegelijk hebben inwoners ook behoefte aan duidelijkheid en goede informatie en 
gerichte ondersteuning. Daar heeft de gemeente zeker een taak.  

 

 

10 

 
Wat gaan we doen om onze doelen te bereiken? 
Als gemeente helpen we inwoners, ondernemers en maatschappelijke organisaties om energie te 
besparen in hun huizen en gebouwen. We willen iedereen in beweging brengen en hen helpen het 
gedrag duurzaam te veranderen. We informeren, motiveren en ondersteunen waar nodig. Het 
meest effectief is om op maat te informeren en ondersteunen. Bijkomend voordeel is dat wij door 
energiebesparing ook beter voorbereid zijn op de warmtetransitie. Wij helpen eigenaren van huizen 
en gebouwen de juiste keuzes te maken om in de toekomst ook aardgasvrij te zijn. We proberen 
grote groepen te bereiken met de bouwjarenaanpak, maar ook verfijnen we de doelgroepen verder 
om mensen gerichter en effectiever te kunnen benaderen. 
 
We voeren een aantal concrete acties uit en ontwikkelen nieuwe aanpakken en beleid. 
 
 

 

 

11 

 
Uitvoering: aan de slag met inwoners 
Campagne energie besparen 
We zorgen voor meer continuïteit en herkenbaarheid in onze communicatie door campagnematig te 
communiceren. Thema’s van de campagne zijn o.a. energiebesparing, isolatie, zonnepanelen op 
daken en financiering. Met de campagne proberen we aan te sluiten op de communicatie die vanuit 
het Rijk wordt ingezet. Doelgroep van de campagne is primair inwoners. 
 
Kosten: Voor het opzetten en uitvoeren van de campagne reserveren we € 15.000 in 2022 
(concept, ontwerp, middelen, inhuur voor uitvoering). Voor 2023 en 2024 maken we een 
reservering van € 25.000 per jaar voor middelen en inhuur uitvoering. 
 
Bouwjarenaanpak 
We organiseren informatiebijeenkomsten en inkoopacties voor inwoners met een woning uit een 
specifiek bouwjaar. Het bouwjaar van een huis of gebouw bepaalt voor een belangrijk deel de wijze 
waarop een huis geïsoleerd kan worden. Huizen uit een specifiek bouwjaar hebben doorgaans 
dezelfde isolatieaanpak nodig. Op deze manier ontvangen huiseigenaren een advies op maat. Begin 
2022 hebben we de bouwjarenaanpak georganiseerd voor huiseigenaren met een woning uit de 
jaren 50-60. Dit project gaan we evalueren en daarna starten we met een volgend bouwjaar.  
 
Kosten: Per bouwjarenaanpak reserveren we € 12.000. De ambtelijke inzet is voorzien. 
 

Ondersteunen lokale initiatieven  
Lokale initiatieven kunnen vaak een steuntje in de rug gebruiken om goed van de grond te komen. 
Hiervoor heeft bijvoorbeeld de maatschappelijke onderneming ‘Buurkracht’ kennis, ervaring en 
tools in huis om inwoners samen te brengen en samen te laten werken aan de energietransitie in 
hun buurt. 
 
Kosten: We reserveren € 30.000 voor zowel 2023 en 2024. De ambtelijke inzet is voorzien. 
 
Ondersteunen VvE’s 
In samenwerking met het VvE-duurzaamheidsloket gaan we VvE-besturen helpen met het 
verduurzamen van hun meerjarig onderhoudsplan (MJOP). De thema’s energiebesparing, isolatie 
en energie opwek staan hierbij centraal. Er wordt een informatieavond georganiseerd voor VvE-
besturen en daarnaast komt er advies op maat beschikbaar. 
 
Kosten: We reserveren € 10.000 per jaar. De ambtelijke inzet is voorzien. 
 
 

 

 

12 

 
Ondersteunen inwoners met laag inkomen bij isolatie 
Het probleem van energiearmoede is door de gestegen energieprijzen alleen maar urgenter 
geworden. Ook vanuit het Rijk wordt deze urgentie gevoeld. Zo heeft het Rijk in twee tranches de 
specifieke uitkering ter bestrijding van energiearmoede aan gemeenten beschikbaar gesteld. 
 
Zoals in hoofdstuk 5 wordt beschreven, heeft het domein Maatschappelijke Ontwikkeling (MO) de 
lead in de aanpak van energiearmoede. Voor de besteding van gelden uit de 1e tranche gaat de 
aandacht in eerste instantie uit naar laagdrempelige energiebesparende maatregelen. Voor de 2e 
tranche onderzoekt MO in samenwerking met team Energie de verschillende mogelijkheden om de 
gelden in te zetten. Hierbij wordt gekeken naar een meer structurele aanpak om energiearmoede 
te beperken, bijvoorbeeld door middel van spouwmuurisolatie, een witgoedregeling of de 
collectieve inkoop van energie. 
 
Daarnaast neemt team Energie de groep inwoners met een laag inkomen mee in de campagne en 
in diverse acties. 
 
Kosten: MO reserveert de door het Rijk vrijgemaakte SPUK-middelen (2e tranche) van €198.363  
voor 2022 en 2023. 
 
Beleid en instrumenten ontwikkelen 
Doelgroepen-afwegingskader ontwikkelen 
Het is van belang om goed af te wegen wie wanneer benaderd worden met communicatie en acties 
en welke maatregelen het meest effectief zijn. Een onderbouwd afwegingskader is nodig om zo 
snel mogelijk grote stappen te kunnen maken en te bepalen welke doelgroepen het meest behoefte 
hebben aan acties - omdat ze bijvoorbeeld hun energierekening niet meer kunnen betalen. 
 
We maken dit kader mede op basis van data uit verschillende bronnen. Het gaat om data als 
huur/koop, leeftijd, inkomen, opleiding, bouwjaar huis. Daarnaast gebruiken we data m.b.t. de 
zogenaamde leefstijlen1. Hiermee weten we niet alleen welke informatie we het beste kunnen 
aanbieden per doelgroep, maar ook hoe. 
 
Kosten: We maken voor 2022 een reservering van € 3.000 voor het opstellen van het 
afwegingskader. De ambtelijke inzet is voorzien. 
 
Handelingsperspectief ontwikkelen 
Woning- en gebouweigenaren willen duidelijkheid hebben over wat ze moeten doen. We geven hen 
handelingsperspectief in de vorm van een menukaart. De menukaart is gebaseerd op de 
‘isolatiestandaard’ en financieringsopties en geeft aan welke opeenvolgende stappen nodig zijn om 
de woning goed te isoleren en de warmtevraag te verkleinen. Deze menukaart is een tool die we 
o.a. kunnen inzetten bij de bouwjarenaanpak. 
 
Kosten: We maken een reservering van € 3.000 voor opzetten van de isolatie-menukaart. De 
ambtelijk inzet is voorzien. 
 

                                                
1 MarketResponse identificeert 6 leefstijlen (doelgroepen) die verschillen in wensen, motieven en behoeften als 
het gaat om de energietransitie: calculerende individualisten, behoudende afwijzers, idealistische voortrekkers, 
volgende socialen, gemakzuchtige ontplooiers en sobere passieven. 

 

13 

 
Doorontwikkelen energiecoaches 
We professionaliseren en ontwikkelen de organisatie van de energiecoaches verder. We kijken wat 
het beste past bij de vrijwillige energiecoaches en welke rol de gemeente hierin kan spelen. We 
willen ook meer inzicht krijgen in de bijdrage van de energiecoaches aan onze doelen. 
 
Kosten: We reserveren € 10.000 per jaar voor de inzet van energiecoaches. Voor 2022 reserveren 
we aanvullend € 8.000 voor de professionalisering van de organisatie. De ambtelijke inzet is 
voorzien. 
 
Evalueren financiële instrumenten 
Sinds 2016 kunnen huiseigenaren uit Lisse gebruik maken van de gemeentelijke 
duurzaamheidslening. Sindsdien hebben de Rijksoverheid en markt diverse nieuwe 
financieringsmogelijkheden geïntroduceerd. We gaan de financieringsmogelijkheden voor inwoners 
inventariseren en de gemeentelijke duurzaamheidslening evalueren. Zo bepalen we welke 
regelingen effectief en zinvol zijn en welke instrumenten we inzetten. 
 
Kosten: De benodigde ambtelijke inzet is voorzien. Verdere kosten zijn niet aan de orde. 
 
Regeling eenmalige subsidie energiebesparende acties 
Met deze regeling is het mogelijk om kleinschalige acties te ondersteunen. Dit kunnen acties zijn 
vanuit inwoners die zich organiseren, maar ook een landelijke organisatie. Het doel van de regeling 
is om snel en eenvoudig inwonersinitiatieven en organisaties te kunnen ondersteunen op het 
gebied van energiebesparing. Een belangrijke voorwaarde is dat het bedrag lokaal besteed wordt. 
Deze regeling ondersteunt waar bestaande regelingen geen mogelijkheden bieden. 
 
Kosten: Voor het opstellen van de regeling is de benodigde ambtelijke inzet voorzien. Voor 
dergelijke initiatieven is nu nog geen budget gereserveerd. 
 
Ontwikkelen aanpak hybride warmtepomp 
Vooruitlopend op de wijzigingen in het bouwbesluit om vanaf 2026 bij vervanging van de cv-
installatie over te stappen op een duurzamer alternatief (meestal hybride warmtepomp), gaan we 
de komende jaren de hybride warmtepomp stimuleren. Hiervoor ontwikkelen we een eigen aanpak 
in samenwerking met lokale installateurs. De hybride warmtepomp is ook onderdeel van de 
bouwjarenaanpak en de campagne. 
 
Kosten: We maken vanaf 2023 een reservering van € 5.000 voor het stimuleren van hybride 
warmtepompen. De ambtelijke inzet is voorzien. 
 

 

 

14 

 
2. Warmtetransitie 
Het Rijk heeft de regierol voor de warmtetransitie bij de lokale overheid neergelegd. Vanuit het 
Klimaatakkoord is iedere gemeente verplicht om een Transitievisie Warmte (TVW) op te stellen. In 
Lisse is de TVW op 14 oktober 2021 vastgesteld door de gemeenteraad. De TVW beschrijft hoe we 
stap voor stap aan de slag gaan met het aardgasvrij maken van alle gebouwen in de gemeente. 
Een belangrijk uitgangspunt, meegegeven door de raad, is dat de warmtetransitie realistisch en 
betaalbaar is voor iedereen. Om aan dit uitgangspunt invulling te geven moet de gemeente zich 
verdiepen in verschillende oplossingen voor het vervangen van aardgas, de zogenaamde 
warmtescenario’s. 
 
De TVW beschrijft de verschillende oplossingen die er zijn om zonder aardgas te verwarmen. In de 
WAT-kaart worden kansrijke oplossingen gepresenteerd. Deze kaart geeft geen definitief eindbeeld, 
we staan nog aan het begin van  de transitie. De kennis, inzichten en technieken veranderen 
continu. De afgelopen tijd is er veel meer kennis verkregen over de grootschalige mogelijkheden 
van aardwarmte in onze streek. Die maken bijvoorbeeld, de kansen voor warmtenetten veel groter 
in onze gemeente. 
 
Een volgende stap die we moeten zetten, om een concreter beeld te krijgen van de wenselijke en 
haalbare alternatieven van aardwarmte in de verschillende wijken/buurten van Lisse, is het in kaart 
brengen van warmtescenario’s. Omdat Hillegom en Teylingen dezelfde opgave hebben gaan we de 
krachten bundelen en samen optrekken. 

De warmtetransitie heeft veel impact op inwoners, tot ver achter hun voordeur 

Ambitie en doelen 
Het is onze ambitie om in 2050 de gebouwde omgeving aardgasvrij te verwarmen. In de TVW 
hebben we vastgelegd hoe we de komende jaren aan deze opgave gaan werken. Het doel voor 
2025 is om inzichtelijk te maken hoe kansrijk en wenselijk een warmtenet is in de gemeente in 
(delen van) de bebouwde kom. Daarnaast we gaan voor 2025 inzichtelijk maken welke 
warmteoplossing er in de buitengebieden mogelijk zijn. 
 

Samen met inwoners en ondernemers 
We realiseren ons dat de warmtetransitie grote impact heeft op een groot deel van onze inwoners, 
ondernemers en maatschappelijke organisatie. De manier waarop we onze woningen verwarmen 
verandert. Veranderingen zijn nodig achter de voordeur, maar ook op straat en in de wijk. Het is 
daarom belangrijk dat bewoners kunnen meedenken en meebeslissen over de warmteoplossing in 
hun buurt. Het duurt nog lang voordat er werkelijk wijken van het aardgas afgaan, en als er nu al 
buurtinitiatieven zijn om huizen op een alternatieve manier te verwarmen, zullen we dit 
ondersteunen. 
 
Wat gaan we doen om onze doelen te bereiken? 
In dit deel van het programma zetten we de volgende stappen in de warmtetransitie voor de 
bebouwde kom en het buitengebied. 
 

 

 

15 

 
Warmtescenario's uitwerken 
In de TVW is al een aantal scenario's op hoofdlijnen beschreven. We willen deze scenario's verder 
uitwerken en daarbij ook de rol van de gemeente als regisseur van de lokale transitie uitwerken. 
 
Een van de dilemma's waar we tegenaanlopen is dat commerciële partijen geen aardwarmtebron 
willen ontwikkelen zonder dat ze zeker weten dat er een afzetmarkt is. Datzelfde geldt voor 
warmtenetwerken. Het is daarom van belang om als gemeente het aanbod goed in kaart te 
brengen samen met inwoners en bedrijven. Anders komen de commerciële partijen ook niet in 
beweging. 
 
Daarom stellen we verschillende scenario’s op, op wijk- en gemeenteniveau. Hierin nemen we de 
volgende onderwerpen mee; 
 

  Wat is er technisch en juridisch haalbaar?  
  Wat zijn de kosten? 
  Wat is het tijdspad? 
  Wat is de maatschappelijke impact? 
  Voor en nadelen? 
  Ervaringen met proeftuinen elders in het land? 

 
Daarnaast kijken we naar de mogelijke rol en positie van de gemeente per scenario. 
 
Participatie van inwoners en andere stakeholders is hierbij cruciaal. De warmtetransitie heeft veel 
impact op inwoners, tot ver achter hun voordeur. Draagvlak is niet voldoende. We moeten samen 
leren, samen denken en samen doen. Voor plannen die kans van slagen hebben. Zeggenschap van 
inwoners is niet meer dan logisch en wordt ook landelijk gestimuleerd (rapport Brenninkmeijer). 
 

Wat is een warmtenet? 
 
Een warmtenet is een volledig nieuwe infrastructuur in de gemeente. Dit net kan gevoed 
worden door verschillende bronnen uit de omgeving. Op den duur kunnen netten met elkaar 
verbonden worden waardoor bewoners (net zoals bij een elektriciteitsleverancier) kunnen 
kiezen welke warmte zij willen krijgen. Zo kunnen de lokale warmtenetten (distributienetten) 
uitgroeien tot gemeentelijke netten (transportnetten) en zelfs aansluiten op regionale 
warmtenetten met een open regionaal energiesysteem. 
 

 
Het uitwerken van de scenario's en de analyse van de voor- en nadelen doen we samen met 
inwoners en ons netwerk van stakeholders.  Inwoners krijgen veel ruimte om mee te denken en 
samen met ons te leren. Uiteindelijk werken we toe naar de start van de warmtetransitie die goed 
is onderbouwd en die aansluit op de omgeving. De resultaten kunnen we vastleggen in onze TVW 
2.0. 
 
Kosten: Voor het uitwerken van de warmtescenario’s we een reservering van € 18.750 voor 2022. 
Inzet van ambtelijke capaciteit is voorzien. 

 

16 

 
3. Zonnepanelen op daken 
De traditionele energievoorziening is aan het veranderen. Het wordt steeds vanzelfsprekender dat 
inwoners hun eigen energie opwekken. Zonnepanelen op daken kent een natuurlijke groei omdat 
de investeringen rendabel zijn voor zowel particulieren als bedrijven. Niet alleen financiële 
motieven spelen een rol, maar zeker ook maatschappelijke. Mensen vinden een duurzamere 
toekomst belangrijk. Daarnaast helpt zon op daken van bedrijven om te voldoen aan wet- en 
regelgeving, zoals de informatie- en energiebespaarplicht en energielabel C-eis voor kantoren. Als 
zonnepanelen in beheer zijn van een energiecoöperatie draagt dat bovendien bij aan de RES-
doelstelling van minimaal 50% lokaal eigendom. Waar mogelijk streven we naar een percentage 
van 100%. 
 
De doelstellingen in de LES zijn een doorvertaling vanuit de RES. Via de RES zal gemonitord 
worden op de voortgang. Ook verkent de RES-regio opties om de potentie scherper te krijgen, 
zodat er effectieve acties kunnen worden ontwikkeld in samenspraak met netbeheerders. In de 
RES-regio worden de plannen van de gemeenten onderling gedeeld om kennis en leerervaringen 
uit te wisselen.  
 
De komende jaren kan een aantal ontwikkelingen van invloed zijn op de groei van zon op daken. 
Ten eerste, de mogelijke afbouw van de salderingsregeling waardoor er op particuliere daken 
alleen panelen gelegd worden om het eigen verbruik af te dekken. Dit is vooralsnog uitgesteld tot 
eind 2024 en er wordt dan stapsgewijs afgebouwd. Ten tweede, de mogelijke verplichting in de 
omgevingswet voor zon op dak bij bedrijven. De gemeente moet dit opnemen in het 
omgevingsplan als we dit juridisch willen afdwingen. Tot slot is het van belang dat we voor de 
komende jaren, de netcapaciteit goed afstemmen met Liander. Voldoende inzicht hebben of de 
teruglevering van zon op dak het bestaande elektriciteitsnet niet te veel belast, is hierbij 
essentieel. Nieuwe duurzame (woning)bouwontwikkelingen moeten mogelijk blijven. Naar 
verwachting zal Liander in 2028 een nieuw 50 KV-station plaatsen in Lisse. 
 
 
Ambitie en doelen 
Lisse heeft de ambitie om zoveel mogelijk energie op daken op te wekken. Wel weten we al dat we 
met zon op daken onze doelstellingen voor duurzame opwek niet geheel kunnen behalen.  
 

Hoe meer we kunnen opwekken op onze daken des te minder hoeven we ons 

landschap hiervoor te gebruiken 

Overzicht opgave 
 

  Doelstelling in TJ 

2019  17 TJ   
2020  26 TJ   
2030  101 TJ   
2050  252 TJ 

Behaald percentage t.o.v. doelstelling 
6,7% 
10,3% 
40% 
100% 

 
 

 

17 

 
Samen met inwoners en ondernemers 
Ook bij het thema zon op daken staat samenwerken voorop. Onlangs hebben enthousiaste 
inwoners van Lisse de Energie coöperatie Lisse(ECL) opgericht. Deze coöperatie voor en door 
inwoners opgericht is een mooi instrument dat gaat bijdragen aan onze ambitie en doelen. Een 
mooi voorbeeld van de “energie” die er in de samenleving zit.  
 
Wat gaan we doen om onze doelen te bereiken? 
We stimuleren inwoners en ondernemers om zonnepanelen op de daken te leggen door te 
communiceren en door acties te organiseren. Campagnematig gaan we hen ‘de weg wijzen’ door te 
informeren en te motiveren zonnepanelen op eigen dak te leggen. We informeren over de kosten-
baten, duurzaamheid en recycling van zonnepanelen.  We wijzen op het Duurzaam Bouwloket en 
ontzorgen met inkoopacties in samenwerking met lokale leveranciers. We informeren eveneens 
over de verschillende financiële mogelijkheden om zon op dak mogelijk te maken, zoals 
duurzaamheidsleningen en acties van banken, hypotheekverstrekkers, verhuurders, etc. We nemen 
dit mee in de energiebesparingscampagne uit hoofdstuk 1. 
 
Energiecoöperaties ondersteunen we waar mogelijk zodat zij hun bijdrage kunnen leveren aan de 
energietransitie met zonnepanelen op grotere daken en op parkeerplaatsen. 
 

 

 

18 

 
Algemene inkoopactie 
Vanuit de drie gemeenten proberen wij een samenwerking op te zetten met de lokale installateurs 
en uitvoeringspartijen. Met hen willen we ieder voorjaar een inkoopactie organiseren, waarbij zowel 
ondernemers als inwoners ontzorgd worden. Mochten zij hier geen interesse in hebben dan zullen 
we onze inwoners op andere manieren informeren en meeliften op andere (mogelijk landelijke) 
acties. Belangrijk onderwerp van de communicatie is de juiste volgorde van stappen, bijvoorbeeld 
dat inwoners het beste eerst hun dak isoleren voordat ze zonnepanelen plaatsen. De acties om zon 
op dak te stimuleren sluiten aan op de energiebesparingscampagne, zoals beschreven in hoofdstuk 
1. 
 
Kosten: We reserveren € 5.000 voor het organiseren van een consortium. Per algemene 
inkoopactie reserveren we € 17.500. Ambtelijke inzet is voorzien. 
 

Stimuleren van zonnepanelen op daken van VvE’s 
Dit is onderdeel van de VvE-aanpak zoals beschreven in hoofdstuk 1.  Daarnaast stimuleren we 
VvE’s, door hen de weg te wijzen en ondersteuning te bieden in de afstemming tussen markt, 
netbeheerder, eventueel energiecoöperatie en gemeente. 
 
Kosten: Dit onderdeel is meegenomen in de reservering in hoofdstuk 1 onder het project 
‘Ondersteunen VvE’s’. 
 

Woningcorporatie en particuliere (ver)huurders 
In samenwerking met cluster Wonen en woonstichting STEK zorgen we voor meer zonnepanelen op 
daken van huurwoningen. Verder wijzen we particuliere verhuurders op de Subsidieregeling 
Verduurzaming en Onderhoud Huurwoningen van de rijksoverheid. Particuliere (ver)huurders 
bereiken we ook bij inkoopacties voor huiseigenaren waarbij wij brieven sturen naar alle adressen 
van koopwoningen. 
 
Kosten: De benodigde ambtelijke inzet is voorzien. Verdere kosten zijn niet aan de orde. 
 

Energiecoöperaties ondersteunen 
We ondersteunen de energiecoöperaties en eigenaren van grote daken bij de ontwikkeling van 
energieprojecten, zoals bijvoorbeeld coöperatieve Solar-Parkingprojecten. Doel is kennis te 
ontwikkelen en projecten te realiseren. We ondersteunen ook met de communicatie en helpen om 
in contact te komen met bedrijven met grote daken via bedrijvencontactfunctionarissen. 
 
Kosten: We maken vanaf 2023 een reservering van € 5.000 per jaar voor het ondersteunen van 
lokale energiecoöperaties. 
 
 

 

 

19 

 
Overige dakprojecten & onderzoek 
We reserveren budget voor acties zoals de Schooldakrevolutie. Vanuit de RES-regio wordt een tour 
langs bedrijventerreinen ontwikkeld om zon op bedrijfsdaken te stimuleren. Daarnaast doen we 
scan van dakpotentie van grote daken. De dakpotentiescan van grote daken brengt eigenaren met 
onbenutte daken met potentie in beeld. Acties, zoals energiescans vanuit het Transitieloket 
‘Zakelijk Zuinig’, kunnen ondernemers vervolgens ondersteunen om zonnedaken te helpen 
realiseren.  
 
Kosten: We maken een reservering van € 3.000 per jaar voor overige dakprojecten. Daarnaast € 
2.000 voor de dakpotentiescan in 2022. 
 

 

 

20 

 
4. Zonnevelden en windturbines 
Er wordt op regionaal, sub-regionaal en lokaal niveau gewerkt aan het vraagstuk: zonnevelden en 
windturbines. In de RES 1.0 hebben we onze regionale ambitie vastgelegd en is met de 
zoekgebiedenkaart een begin gemaakt met de zoektocht naar geschikte ruimte voor grootschalige 
opwek van zonne- en windenergie. In de LES zijn regionale doelen lokaal vertaald en is inzichtelijk 
geworden welke opgave de gemeente heeft om in 2050 energieneutraal te kunnen zijn. Parallel 
aan de RES en LES heeft de Duin- en Bollenstreek haar Strategische Agenda en 
uitvoeringsprogramma opgesteld met de energietransitie als regionaal vraagstuk. Ook LTO Noord is 
bezig met het opstellen van een projectplan om kansen voor windenergie te onderzoeken. 
Daarnaast merken we dat marktpartijen op zoek zijn naar locaties om projecten te realiseren. Het 
is daarom belangrijk dat de gemeente zich goed voorbereidt en een heldere visie heeft op waar wel 
en geen toekomst is voor het ontwikkelen van zonne- en windenergieprojecten. Locaties die de 
gemeente geschikt vindt voor zonnevelden en windturbines moeten ook opgenomen worden in 
omgevingsvisie en -plan. 

Zonnevelden en windturbines vragen om een regionale visie en een 

(sub)regionale aanpak 

Ambitie en doelen 
Lisse heeft de ambitie om zoveel mogelijk energie op daken op te wekken. Wel weten we al dat we 
met zon op daken onze doelstellingen voor duurzame opwek niet geheel kunnen behalen. Deze 
opgave moeten we met zonnevelden en windturbines invullen.  
 
In de LES hebben we daarom onszelf de volgende doelen gesteld: 
 
 
 
 
 
 

2050  143 TJ 

  Lisse  

2030  64 TJ 

Samen met inwoners en ondernemers 
De meeste mensen vinden het opwekken van duurzame energie belangrijk, maar als het dichtbij 
huis is zijn mensen wat minder enthousiast. Dat is logisch want deze vormen van duurzame 
energie hebben wel grote impact op de omgeving waarin wij wonen, werken en recreëren. Het Rijk 
heeft gemeente gevraagd om samen met de regio te onderzoeken waar windturbines of 
zonnevelden een plek kunnen krijgen. Wij vinden het heel belangrijk om onze inwoners te 
betrekken bij het onderzoek naar mogelijkheden en het maken van keuzes.  
 
Wat gaan we doen om onze doelen te bereiken? 
Het realiseren van zonnevelden en windturbines vraagt om een goede voorbereiding. We kijken 
daarbij eerst naar opwek van duurzame energie langs infrastructuur. Om de mogelijke opbrengst 
en haalbaarheid van deze locaties en projecten concreet te maken is aanvullend onderzoek nodig. 

 

21 

 
Tegelijkertijd gaan we onderzoeken hoe we van zoekgebieden2 naar zoeklocaties3 komen voor 
zonnevelden en windturbines in onze gemeente. 
 
Om de juiste voorwaarden te creëren voor bewoners en ontwikkelaars en om zonnevelden en 
windturbines te stimuleren is het belangrijk om spelregels vast te leggen in beleid. 
 
 
Onderzoeksprojecten 

Nadere uitwerking zonnepark Loosterweg Zuid 
In de Omgevingsvisie Lisse 2040, de RES en de LES is de locatie voormalige vuilstort, ter hoogte 
van de Loosterweg Zuid, bestemd als zoekgebied voor een zonneweide. Een 
haalbaarheidsonderzoek uit het verleden laat zien dat een zonneweide op deze locatie haalbaar is. 
Dit wordt verder uitgewerkt, daarnaast wordt er integraal een afweging gemaakt en worden de 
maatschappelijke opgaven meegenomen. 
 
Kosten: Domein Strategie & Projecten voert deze nadere uitwerking uit, in samenwerking met 
verschillende teams binnen de HLT organisatie. Er wordt op dit moment nog geen budget 
gereserveerd voor dit project. 
 

Van zoekgebieden naar zoeklocaties 
We gaan de opgave voor duurzame opwek van elektriciteit in samenhang met andere ruimtevragen 
onderzoeken. Een volgende stap is om de zoekgebieden voor zonne- en windenergie in de Duin- en 
Bollenstreek concreter te maken en te vertalen naar zoeklocaties. Dit onderzoek wordt uitgevoerd 
vanuit het uitvoeringsprogramma van de Duin- en Bollenstreek, de activiteit “Actualisatie 
Intergemeentelijke Structuurvisie Greenport en gezamenlijk keuzes voor (de ruimtevraag van) de 
opwek van hernieuwbare energie”.  
 
Kosten: Voor het uitvoeren van activiteiten uit het uitvoeringsprogramma Duin- en Bollenstreek is 
geen budget beschikbaar gesteld. Omdat er nog geen zicht is op het benodigd budget maken we 
een reservering van € 15.000 voor 2023. Inzet van ambtelijke capaciteit is voorzien. 
 

Lobby voor zon langs spoor 
Er zijn mogelijkheden voor het opwekken van zonne-energie langs spoor. De spoorlijnen 
doorkruizen meerdere gemeenten in Holland Rijnland.  Het is daarom wenselijk om gezamenlijk 
onderzoek te doen naar mogelijkheden en de samenwerking met ProRail op te zoeken. Mocht er bij 
de andere gemeenten in Holland Rijnland geen draagvlak zijn dan pakken we dit op met de HLT-
gemeenten. 
 
Kosten: De benodigde ambtelijke inzet is voorzien. Verder kosten zijn niet aan de orde. 
 

                                                
2 Zoekgebieden zijn grote gebieden waarbinnen we op zoek gaan naar kansen en mogelijkheden voor het 
realiseren van zonnevelden en windturbines. De zoekgebieden staan weergegeven in de zoekgebiedenkaart 
van de RES 1.0. 
3 Zoeklocatie is een concretisering van de zoekgebieden. Zoeklocaties zijn specifieker van omvang en kunnen in 
de omgevingsvisie en plan worden opgenomen. 

 

22 

 
Nader onderzoek zon langs infrastructuur 
In de LES is een inventarisatie gedaan naar mogelijke locaties voor zonne-energie langs 
infrastructuur (spoor, wegen en parkeerplaatsen). Om meer inzicht te krijgen in de mogelijkheden 
is nader onderzoek noodzakelijk. Wat is het potentieel van de verschillende locaties? Wat zijn de 
afstanden tot aansluitpunten? Het zit het met het eigendom? Zo kunnen we inschatten of een 
project haalbaar is en hoeveel TJ4 deze projecten gezamenlijk kunnen opleveren. In de LES is nu 
een globale schatting gemaakt van de opbrengst. Wanneer de potentie van zon langs infrastructuur 
kleiner is dan verwacht heeft dit mogelijk gevolgen voor de opgave in het open landschap. 
Anderzijds helpt het onderzoek ook initiatiefnemers, bijv. energiecoöperaties, om kansrijke 
projecten op te pakken. 
 
Kosten: We reserveren € 30.000 voor dit project. Ambtelijke capaciteit is voorzien. 
 
Ontwikkelen beleid 

Opstellen RES 2.0 
De RES 2.0 is een doorontwikkeling van de RES 1.0 en een volgende stap in het realiseren van de 
opgave in 2030. De RES 2.0 moet uiterlijk 1 juli 2023 worden vastgesteld door de gemeenten. 
Deze afspraak komt voort uit het Klimaatakkoord. Vanuit Holland Rijnland wordt dit project 
gecoördineerd. 
 
Kosten: Voor het opstellen, uitvoeren en actualiseren van de RES reserveren we vanaf 2023 € 
28.154. Dit bedrag wordt alleen uitgegeven als daar binnen de RES over besloten wordt. 
Ambtelijke capaciteit is voorzien. 
 

Beleid lokaal eigendom 
In het Klimaatakkoord is afgesproken dat voor grootschalige opwek van hernieuwbare elektriciteit 
op land gestreefd wordt naar minimaal 50% lokaal eigendom bij het realiseren van zonne- en 
windenergie.  Zo hebben inwoners en lokale bedrijven meer zeggenschap, profiteren ze mee en 
zijn ze gelijkwaardige gesprekpartners. 
 
Er zijn verschillende vormen van lokale participatie, zoals mede-eigenaarschap van inwoners en 
lokale bedrijven, aandelen of obligaties, vergoedingen voor bewoners of een omgevingsfonds. In 
samenspraak met inwoners willen we hierin keuzes maken en beleid opstellen zodat toekomstige 
initiatiefnemers weten wat hun speelveld is. Het beleid kan ook onderdeel worden van de 
omgevingsvisie. 
 
Kosten: We reserveren voor 2023 eenmalig € 10.000. Ambtelijke capaciteit is voorzien. 
 

 

 

                                                
4 Terajoule: Joule is een eenheid van energie. 

 

23 

 
Beleid kleine windturbines 
Kleine windturbines (max. 15 meter) beïnvloeden het landschap, maar zijn ook een belangrijke 
bouwsteen in de energietransitie. Op basis van ons huidige beleid zijn kleine windturbines niet 
toegestaan. We verwachten dat de vraag naar kleine windturbines de komende jaren toeneemt. 
Om goed voorbereid te zijn op de vraag stellen we beleid op. Het heeft de voorkeur om ook dit 
vraagstuk vanuit de sub regio Duin- en Bollenstreek op te pakken, mogelijk in combinatie met het 
project “Actualisatie Intergemeentelijke Structuurvisie Greenport en gezamenlijk keuzes voor (de 
ruimtevraag van) de opwek van hernieuwbare energie”. 
 
Kosten: Voor deze activiteit reserveren we geen apart budget omdat het onderdeel uitmaakt van 
het project van zoekgebieden naar zoeklocaties. 

 

 

 

24 

 
5. Overige thema’s energietransitie 
De energietransitie heeft grote invloed op ons leven; hoe we wonen, hoe we reizen en werken. De 
energietransitie heeft hierdoor ook veel invloed op onze gemeente en ambtelijke organisatie. De 
energietransitie en het bredere begrip duurzaamheid is onderdeel van het werk van iedereen in 
onze organisatie. Maar zoals dat gaat bij transities is dit niet van de een op de andere dag 
georganiseerd, daar is tijd en ‘energie’ voor nodig. Er zijn al stappen gezet, maar we moeten er wel 
met elkaar de schouders onderzetten. 
 
In dit hoofdstuk zoomen we in op de onderdelen die door andere teams opgepakt worden en zelf 
verantwoording afleggen. Gezamenlijk dragen alle teams bij aan een energieneutrale gemeente in 
2050. 

De energietransitie en het bredere begrip duurzaamheid is onderdeel van het 

werk van iedereen in onze organisatie 

Verduurzamen eigen en maatschappelijk vastgoed 
Het is belangrijk om als gemeentelijke organisatie zelf het goede voorbeeld te geven met het 
verduurzamen van ons eigen vastgoed en het besparen op ons energieverbruik. Als gemeentelijke 
organisatie zijn we ons al langer bewust dat het belangrijk is om ons vastgoed te verduurzamen. 
De ambitie om in 2050 energieneutraal te zijn en 15% energie te besparen in onze gebouwde 
omgeving heeft ook invloed op ons vastgoed. We hebben als gemeente specifieke ambities voor 
het verduurzamen van ons vastgoed. 
 

Maatschappelijk vastgoed in 2030 energiezuinig  
De gemeente heeft de ambitie om al haar maatschappelijk vastgoed in 2030 energiezuinig (Label 
A+) te hebben en tenminste drie gemeentelijke gebouwen energieneutraal. 
 
Er zijn inmiddels voor 5 gemeentelijke gebouwen energiescans opgesteld. Er moet nog 
besluitvorming plaatsvinden over de uitvoering en borging in de begroting. 
 

 

 

25 

 
Duurzame mobiliteit 
Het verduurzamen van de mobiliteit heeft een grote impact op onze elektriciteitsvraag. De 
ontwikkelingen in het beleidsveld mobiliteit gaan een grote rol spelen in de energietransitie. Tot 
2030 moeten we 11% aan energie gaan besparen, dit gaan we bereiken door over te stappen naar 
elektrisch vervoer. We gaan de komende jaren steeds meer elektrisch rijden en dat heeft gevolgen 
voor onze elektriciteitsbehoefte. In 2021 heeft de gemeente een mobiliteitsvisie vastgesteld. Deze 
visie sluit aan bij de doelen zoals deze in de LES (en RES) zijn vastgesteld. 
 

Ambitie en doelen 
Binnen de ambitie van duurzame mobiliteit voor een duurzame toekomst, is het doel op de eerste 
plaats om het aantal gereden wegkilometers per auto binnen de gemeente te verlagen. Dit door in 
te zetten op het stimuleren van lopen, fietsen en het openbaar vervoer. Daarnaast kunnen diverse 
vormen van deelmobiliteit bijdragen aan de ambitie ten aanzien van duurzaamheid. Binnen het 
aandeel wegvervoer is het doel om elektrisch vervoer te stimuleren. Elektrisch autorijden draagt bij 
aan een vermindering van het gebruik van fossiele brandstoffen en aan de vermindering van de 
uitstoot in de lokale omgeving. De gemeente stimuleert daarom het elektrisch vervoer breed: 
zowel de persoonlijke vervoersmiddelen als het logistieke- en openbare vervoer. De verschuiving 
naar elektrisch rijden zal desondanks de ambitie ten aan zien van fietsen en lopen, onvermijdelijk 
leiden tot een grotere elektriciteitsbehoefte. 
 

Hoe staan we er nu voor? 
Er zijn geen exacte gegevens bekend over het aandeel elektrische voertuigen binnen de gemeente, 
maar er is een toenemende vraag naar nieuwe aanvullende laadpalen waarneembaar. Een logisch 
gevolg van een stijgend aandeel elektrische voertuigen. Afgelopen jaren is het aandeel volledig 
elektrische voertuigen gestaag toegenomen, zowel bij zakelijke gebruikers als in particulier bezit. 
In 2021 is het aandeel geëlektrificeerde personenauto’s binnen het nationale wagenpark gestegen 
van 3,1% naar 4,3%. Dit omvat zowel volledig elektrische, als deels elektrische (hybride) 
voertuigen.  
 

Openbare laadinfrastructuur 
Voor de plaatsing, beheer en exploitatie van laadpalen gaat de gemeente een overeenkomst aan 
met minimaal 1 laadexploitant. De gemeente voorziet in het proces rondom het vaststellen van 
locaties en het nemen van de verkeersbesluiten om plekken toe te wijzen voor het alleen laden van 
elektrische voertuigen.  
 

Verlengde Private Aansluitingen (VPA) 
Verlengde private aansluitingen (VPA) zijn laadvoorzieningen vanaf een eigen woning, waarbij 
doormiddel van een verlengsnoer een voertuig op een openbare parkeergelegenheid wordt 
bijgeladen. Deze vorm van opladen is momenteel niet toegestaan binnen de gemeente. Een 
onderzoek naar de kansen en beperkingen van VPA is momenteel gaande. Hoewel VPA de vraag op 
openbare laadinfrastructuur kunnen beperken, zijn er diverse juridische-, ruimtelijke- en 
beheersvraagstukken rondom deze vorm van laadinfrastructuur.  
 
 

 

 

26 

 
Openbaar Vervoer 
De duurzaamheidsambities van samenwerkingspartners binnen het openbaar wegvervoer (bus) 
vallen samen met de ambitie van de gemeente. Een toekomstig wagenpark van de vervoerder zal 
naar verwachting vanaf 2025 nagenoeg volledig bestaan uit nulemissievoertuigen, waarbij het 
meeste vervoer verzorgd zal worden met volledig elektrische bussen en een deel met bussen 
voorzien van brandstofcellen (waterstof). De verplichting tot de inzet van nulemissievoertuigen 
gaat naar alle waarschijnlijkheid opgenomen worden in het Programma van Eisen voor de nieuwe 
OV-concessie, die vastgesteld door de provincie Zuid-Holland als concessieverlener van het 
openbare wegvervoer. 
 

Hoe gaan we dat als gemeente aanpakken? 
Waar mogelijk, met aandacht voor andere belangen en in participatie met belanghebbenden, zet de 
gemeente in op; 
•  verbeteringen en aanpassingen van bestaande fiets- en wandelinfrastructuur 
•  het uitbreiden van openbare laadvoorzieningen voor elektrische voertuigen 
•  faciliteren in mogelijkheden voor OV-bussen om bij te laden 
•  deelmobiliteit (deelauto’s, deelfietsen) faciliteren binnen bestaande beleidskaders 
 

 

 

 

27 

 
Verduurzamen bedrijfsleven 
De totale energieconsumptie van bedrijven in de gemeente is ongeveer 30%5. Hier ligt dan ook een 
forse verduurzamingsopgave. Kantoren moeten bijvoorbeeld beter geïsoleerd worden (verplichting 
label C) en ook bedrijven moeten nadenken over hun toekomstige warmtevoorziening. Ieder bedrijf 
heeft andere vragen en behoeften in deze transitie. 
 

Waar zetten we nu al op in? 

Gemeente als handhaver 
De energietransitie bij ondernemingen komt in belangrijke mate tot stand via landelijke wet- en 
regelgeving en landelijke subsidies. De wetgever heeft bijvoorbeeld voor bedrijven de 
energiebesparingsverplichting opgenomen en de verplichting voor kantoren om te voldoen aan 
energielabel C. 
 
De gemeente heeft de taak gekregen om op deze verplichtingen te handhaven. De 
Omgevingsdienst West-Holland voert deze taken voor de gemeente uit. Via het beschikbaar stellen 
van werkbudget aan de Omgevingsdienst stuurt de gemeente de mate waarin dit gebeurt. 
 

Gemeente stimuleert 
Naast de rol van handhaver heeft de gemeente ook een stimulerende en informerende rol. In deze 
rol heeft de gemeente de afgelopen jaren energiescans aan bedrijven aangeboden. Met deze 
energiescans helpt de gemeente bedrijven inzicht te krijgen in de maatregelen die zij kunnen 
nemen om energie te besparen en zelf energie op te wekken. 
 

Wat gaan we doen?  
Het verduurzamen van het bedrijfsleven is een belangrijk onderdeel om in 2050 energieneutraal te 
zijn. We zetten daarom transitiebeleid op voor ondernemers om zo het speelveld in kaart te 
brengen en duidelijke doelen te stellen. Voor de uitvoering en om hiermee ook concreet ervaring 
op te doen wordt een virtueel transitieloket opgezet. 
 

Opstellen duurzaam economisch beleid 
In 2022-23 ontwikkelen we een duurzame economische agenda, beleidsmatig en uitvoerend. Doel 
is om dit onderdeel te maken van regionaal beleid, omdat de vraagstukken bij de individuele 
gemeenten zeer vergelijkbaar zijn. Gesprekken daarover vinden inmiddels plaats. 
 

 

                                                
5 aanname op basis van gegevens in de Klimaatmonitor 

 

28 

 
Opzetten transitieloket, een service-instrument ter ondersteuning van het bedrijfsleven 
Gemeenten in de Duin- en Bollenstreek zetten gezamenlijk Serviceloket Zakelijk Zuiniger op (het 
transitieloket voor het mkb in de bollenstreek). Het loket ondersteunt bedrijven en ondernemers bij 
de energietransitie, bijvoorbeeld door een beter gebruik van landelijke subsidies door ondernemers 
te stimuleren. Ook zorgt het loket voor een betere regionale samenwerking tussen vragende en 
leverende bedrijven voor de energietransitie en stimuleert het loket samenwerking van bedrijven 
op bijvoorbeeld bedrijventerreinen of op sectorniveau (Greenport). 
Het totale budget voor dit project is € 400.000 voor de periode 2022-2023. Daarvan wordt 50% 
bijgedragen door de partners van het Transitieloket Bollenstreek en 50% door de provincie in het 
kader de regeling MKB-deals. 
 

Uitvoering doelgroepgerichte campagnes via het transitieloket 
Via het Serviceloket Zakelijk Zuiniger zullen we doelgroepgerichte, klein- en grootschalige 
campagnes ontwikkelen om zoveel mogelijk bedrijven aan te zetten tot het nemen van 
maatregelen. Dit doen we volgens de systematische aanpak van “kennis en bewustwording, 
urgentiebesef, handelingsperspectief, actief aanzetten tot handelen, samen handelen”. Daarbij 
streven we er ook naar om het “leverende” en het “vragende” bedrijfsleven van de regio zoveel 
mogelijk met elkaar te verbinden voor de uitvoering van activiteiten, als bijdrage aan de lokale 
economie. 

 

 

29 

 
Duurzame gebiedsontwikkeling 
Voor het mogelijk maken van duurzame gebiedsontwikkeling en nieuwbouw is een integrale 
benadering nodig. De gemeente heeft hierbij een regisserende rol en verbindt betrokkenen bij het 
stellen van de juiste doelen. Hiervoor passen we instrumenten toe zoals de methode DGO 
(Duurzame Gebiedsontwikkeling) en de Gemeentelijke Praktijk Richtlijn (GPR) Gebouw. Deze 
methoden kijken breder dan de energievraagstukken. Zo zijn de thema’s mobiliteit, water & 
klimaatadaptatie, materiaalgebruik, groen & biodiversiteit en gezondheid & welzijn ook stukjes van 
de puzzel. 
 

Methodes voor duurzaamheidsprestatie 

Duurzame Gebiedsontwikkeling (DGO) 
De methode DGO is in 2019 tot stand gekomen om bij ieder nieuwbouwproject toe te passen. 
Hiermee wordt bij een project het gesprek gefaciliteerd tussen de betrokkenen. Zo kunnen 
gemeente en ontwikkelaar(s) gezamenlijke ambities vaststellen. Daarnaast heeft het een 
controlerende en toetsende functie na realisatie, om te monitoren of de doelen zijn behaald. 
 
De methode wordt nu toegepast bij de ontwikkeling van Geestwater. In dit traject wordt actief 
gezocht naar verbeteringen voor de DGO. Zo wordt de methode vanuit de praktijk doorontwikkeld. 
En zo kan hij meegroeien met de ontwikkelingen op het gebied van  duurzaamheid. 
 

Gemeentelijke Praktijkrichtlijn Gebouw (GPR) 
GPR gebouw meet en beoordeelt de duurzaamheidsprestatie van nieuwbouw. Een GPR-berekening 
neemt hierbij energie, milieu, gezondheid, gebruikskwaliteit en toekomstwaarde onder de loep. Met 
deze methode wordt duidelijk wat de verbetermogelijkheden zijn. Een GPR-score is een cijfer op 
een schaal van 1 tot 10. Met een GPR-score van 6 of hoger voldoet een gebouw aan de minimum 
eisen in het Bouwbesluit. 
 

Aandachtspunten 

De invloed van nieuwe woningen 
Voor nieuwbouw is aardgas geen optie meer. Toch zien we tegengestelde ontwikkelingen op het 
gebied van energie besparen. Als woningen ‘Nul op de Meter’ (NoM) gebouwd worden neemt de 
energievraag door nieuwbouw niet toe. Dit type woningen zijn op jaarbasis zelfvoorzienend in hun 
energievraag doordat zij standaard zonnepanelen op het dak hebben, soms aangevuld met 
zonneboilers en in hun warmte voorzien met een warmtepomp. Als nieuwbouw geen NoM woningen 
betreft, maar bijvoorbeeld ‘Bijna energieneutraal’ (BENG) zijn, dan neemt de energievraag wel toe. 
Dit betekent een aanvullende opgave voor het energieneutraal maken van de gemeente. 
 

 

 

30 

 
Energiearmoede 
Een onderzoek van TNO6 uit 2021 laat zien dat ongeveer 550.000 huishoudens in Nederland te 
maken hebben met energiearmoede. Voor de gemeente Lisse is dat 3.47% van de huishoudens 
(TNO, september 2021). Door de aanhoudende stijging van de energieprijzen ligt dit percentage 
huishoudens waarschijnlijk hoger. Zij hebben hoge energiekosten of wonen in een minder goed 
geïsoleerd huis en hebben een relatief laag inkomen. 
 

Gemeente   Aantal huishoudens5  

Lisse  

 433  

Percentage  

 3.47%  

(dit percentage is gebaseerd op cijfers van het CBS (rapport TNO, september 2021)) 
 

Regelingen vanuit het Rijk die door de gemeente worden uitgevoerd 
Het Rijk heeft verschillende regelingen ingesteld om huishoudens die door de stijgende 
energieprijzen in de knel zijn geraakt tegemoet te komen. Naast de generieke verlaging op de 
energiebelasting, zijn er regelingen die via de gemeente worden uitgekeerd of uitgegeven. 
 

Eenmalige energietoeslag voor huishoudens met lage inkomens 
Dit gaat om een eenmalige tegemoetkoming van € 1.300. Deze regeling wordt in de gemeente 
Lisse uitgevoerd door ISD Bollenstreek. Zij betalen dit bedrag in 6 termijnen uit aan huishoudens 
met een gezinsinkomen wat maximaal 120% van de bijstandsnorm is. Dit betekent vier termijnen 
van € 200 en twee termijnen van € 250. De eenmalige toeslag wordt automatisch uitgekeerd aan 
inwoners die recht hebben op de categoriale bijzondere bijstand. Huishoudens met een laag 
inkomen die geen recht hebben op de categoriale bijstand kunnen via ISD Bollenstreek een 
aanvraag doen voor deze tegemoetkoming. 
 

Specifieke uitkering ter bestrijding van energiearmoede 
Het kabinet heeft 150 miljoen beschikbaar gesteld waarmee gemeenten huishoudens in 
energiearmoede kunnen ondersteunen. De hoogte van de uitkering per gemeente is naar rato via 
een verdeelsleutel vastgesteld. Met deze specifieke uitkering kunnen gemeenten zelf een aanpak 
opstellen om de huishoudens in energiearmoede te ondersteunen. 
 
Voor de gemeente Lisse ontwikkelt het domein Maatschappelijke Ontwikkeling deze aanpak. 
Energiearmoede vraagt, net als de gehele energietransitie, om een integrale benadering in de 
(werk)organisatie en uitvoering. Omdat het een armoedevraagstuk is ligt de aanpak van 
energiearmoede primair bij het domein Maatschappelijke Ontwikkeling. Team Energie is op inhoud 
aangehaakt en adviseert op de uitvoering van de energiearmoede-aanpak. 
 
Voor deze aanpak wordt de samenwerking gezocht met de lokale woningcorporatie Stek. Uit 
onderzoek van het TNO blijkt namelijk dat 75% van de huishoudens die in energiearmoede leven, 
in een corporatiehuurwoning woont. 
 

 

                                                
6 De Feiten over energiearmoede in Nederland: Inzicht op Nationaal en Lokaal Niveau (TNO, september 2021) 

 

31 

 
De aanpak richt zich op energiebesparend gedrag en op energiebesparende maatregelen. Via een 
wijkgerichte aanpak gaat een bespaardienst wijken in. Deze bespaardienst adviseert de bewoners 
van corporatiewoningen op het gebied van energiebesparend gedrag. Tegelijkertijd kunnen zij, met 
toestemming van de bewoner, direct kleine energiebesparende maatregelen uitvoeren, zoals 
ledlampen en radiatorfolie. Voor de uitvoer van deze aanpak wordt samengewerkt met een 
uitvoerende partij, energiecoaches en een ROC. Naar verwachting gaat de aanpak in Q4 van 2022 
van start. De besteding van deze middelen voor de gemeente moet uiterlijk 1 mei 2023 zijn 
afgerond. 
 
Kosten: We reserveren de door het Rijk vrijgemaakte SPUK-middelen van € 112.928 voor 2022 en 
2023.  
 

Additionele middelen 
In de Kamerbrief van 11 maart 2022 heeft het kabinet € 150 miljoen extra beschikbaar gemaakt 
voor energiebesparende maatregelen in huur- en koopwoningen. Dit bedrag wordt samengevoegd 
met de € 68,5 miljoen die in het Nationaal Isolatieprogramma beschikbaar is gesteld. Om zowel 
huishoudens in energiearmoede te ondersteunen, als de opstap naar een meer structurele aanpak 
van isolatie te maken, worden de middelen verdeeld op basis van verschillende criteria. De € 150 
miljoen wordt opnieuw verdeeld op basis van het aantal huishoudens in energiearmoede conform 
het onderzoek van TNO. De € 68,5 miljoen voor de lokale isolatieaanpak wordt verdeeld op basis 
van het bouwjaar van woningen. 
 
In juni 2022 zijn we geïnformeerd over de hoogte en de voorwaarden van de tweede tranche. 
Hierbij is aanvullend € 198.363 toegewezen voor de bestrijding van energiearmoede. Voor de 
besteding wordt gekeken naar een meer structurele aanpak om energiearmoede te beperken, 
bijvoorbeeld door middel van spouwmuurisolatie, een witgoedregeling of de collectieve inkoop van 
energie. 
 

 

 

32 

 
6. Communiceren en participeren 
Communicatie en participatie lopen als een rode draad door dit uitvoeringsprogramma. We 
informeren en ondersteunen inwoners, ondernemers en organisaties waar we kunnen en op basis 
van waar behoefte aan is. Dat betekent dat we met hen in gesprek zijn en moeten blijven, want de 
ontwikkelingen gaan hard. Onze energiebesparingscampagne, de energiecoaches, de 
energiecoöperatie: het is allemaal gebaseerd op samen optrekken, gemeente én inwoners. 
Inwoners zelf hebben dus een grote rol in de communicatie, bottom-up dus. Zij voeren het gesprek 
met elkaar en met de gemeente. Zij moeten de energietransitie vorm geven. De gemeente 
faciliteert vooral. We laten ons dus goed adviseren over hoe we samen het beste onze doelen voor 
2050 kunnen behalen. Het begin is al gemaakt in de aanloop naar dit programma, er volgt meer, 
zoals een burgerberaad.  
 
Communicatie en participatie dragen in eerste instantie bij aan het behalen van de inhoudelijke 
doelen van het programma en koppelen we daarom vooral aan de inhoud van de projecten. Maar 
sommige communicatieprojecten zijn op alle projecten van toepassing. Daarom een apart 
hoofdstuk over communicatie en participatie. 
 
Communicatie doelen en kaders  
Een belangrijk ‘integraal’ doel van communicatie is inzicht bij alle belanghebbenden (ook de 
inwoners) in de samenhang tussen de projecten in dit uitvoeringsprogramma. Hiervoor wordt een 
kernboodschap opgesteld die in onze communicatie-uitingen gebruikt wordt. 
 
Daarnaast moeten we communiceren over onze plannen en nieuwe ontwikkelingen. Om 
verwachtingen te managen, verantwoording af te leggen, transparant te zijn over wat we als 
gemeente doen. 
 
Een belangrijk doel van communicatie is mensen in beweging krijgen. Op dit moment gaat dat met 
name om energie besparen en isoleren. Een campagne om mensen in beweging te brengen wordt 
beschreven onder hoofdstuk 1. 
 
Het spreekt voor zich dat we ons houden aan de algemene uitgangspunten voor communicatie van 
HLT en de overheid. Denk aan eisen als begrijpelijkheid en toegankelijkheid. We gebruiken onze 
vakkennis om alle soorten mensen met verschillende denk- en communicatiestijlen te bereiken. 
Dus we zullen een boodschap op verschillende manieren (teksten, plaatjes, video, etc) en via 
verschillende kanalen verspreiden. Dus multimediaal, waarbij de middelen en kanalen elkaar 
versterken. 
 
Dat we communiceren in en over een transitie betekent iets voor de toon van onze communicatie. 
Dit zijn onze richtlijnen: 

-  We zijn eerlijk over de onzekerheden en dilemma’s die nu eenmaal bij een transitie horen; 
-  We zien inwoners en ondernemers als partners met wie we samen optrekken in de 

energietransitie. 

 
Participatie doelen en kaders  
De energietransitie heeft veel invloed op het leven van bewoners en zij hebben er zelf ook een 
grote rol in. Het is dus logisch dat zij zeggenschap krijgen. Participatie is daarom een belangrijk 
onderdeel van ons proces, zeker voor de warmtetransitie en projecten voor zonne- en windenergie. 
Voor beleid en plannen die beter aansluiten op wat nodig is bij betrokkenen maar ook voor meer 
betrokkenheid van mensen die zelf ook een rol hebben.  

 

33 

 
 
We werken in lijn met het participatiebeleid van de gemeente dat nog vastgesteld moet worden en 
maken gebruiken van de toolbox die de gemeente voor participatie beschikbaar heeft. Als een 
participatieproject grote invloed heeft in het proces zorgen we voor een projectopdracht waar de 
raad over kan beslissen. 
 
We zorgen bovendien dat we naast de koplopers ook de middengroepen bereiken en op den duur 
ook de laatbloeiers; door verschillende vormen naast elkaar aan te bieden, bijvoorbeeld door 
flitspeilingen, swipocratie, bijeenkomsten en door naar de mensen toe te gaan via 
straatgesprekken of buurtteams. 
 
 
Communicatieadviseur(s) inhuren 
Voor onderstaande projecten is inzet van een communicatieadviseur nodig. Voor 2023 en 2024 is 
hierin nog niet voorzien. Er is geen structureel budget of formatie. De uitvoering van de campagne 
(onder het hoofdstuk energie besparen) is wel al begroot. 
 
Kosten: We reserveren voor 2023 € 20.000 voor een communicatieadviseur. 
 
Wat gaan we doen?  

Pilot burgerberaad 

Participatie van inwoners en andere stakeholders is belangrijk voor de energietransitie. Die 
heeft een grote impact op inwoners, tot ver achter hun voordeur. Draagvlak is niet 
voldoende. We moeten samen leren, samen denken en samen doen. Voor plannen die kans 
van slagen hebben. Zeggenschap van inwoners is niet meer dan logisch en wordt ook 
landelijk gestimuleerd (rapport Brenninkmeijer).  
We gaan een burgerberaad opzetten. Onderwerp van gesprek kan zijn: de 
warmteoplossingen voor Lisse of de opwek van stroom met windturbines en zonnevelden of 
een combinatie daarvan. Met het burgerberaad willen we kennis en ervaring van bewoners 
en belanghebbenden benutten. Samen willen we het gesprek aan gaan om tot een goede 
oplossing te komen.  
 
Kosten: Voor het opzetten van een burgerberaad reserveren we voor 2023 € 15.000 en 2024 
€ 15.000. Wat het burgerberaad zal vragen van de ambtelijke organisatie zal duidelijk 
worden bij het opstellen van het projectplan. 

 

Expertgroep opzetten 

Er zijn in de gemeente veel inwoners die zich verdiept hebben in de energietransitie. Zij 
hebben bijvoorbeeld als koploper ervaring in het verduurzamen van hun eigen huis of zijn 
beroepsmatig betrokken. Deze groep koplopers heeft zijn kennis al vaker aangeboden en 
daarom willen we hun energie bundelen in een HLT-brede expertgroep. We nodigen hen uit 
en zetten in samenspraak met hen een structuur op en maken heldere afspraken over hun 
werkwijze en invloed. Het is participatie op het niveau van samen denken. De expertgroep 
kan ingezet worden op verschillende projecten van de energietransitie, zoals de 
energiebesparingscampagne (hoe denkt u dat uw medebewoners het beste geholpen kunnen 
worden?, hoofdstuk 1) of bij het uitwerken van de warmtescenario’s (hoofdstuk 2). 
 
Kosten: We reserveren € 1.500 per jaar. De ambtelijke inzet is voorzien. 

 

 

34 

 
Samen optrekken met de gemeenteraad  

De materie is complex, ontwikkelingen volgen elkaar snel op en wetgeving verandert. Het is 
daarom belangrijk om raadsleden goed aangehaakt te houden bij de ontwikkelingen in de 
energietransitie. Tegelijk zien we dat de gemeenteraad graag ook zelf in actie komt. De raad 
heeft participatie ook hoog op de agenda staan en wil samen met college een startnotitie op 
voor een participatieproces over het thema grootschalige energie-opwek. We zorgen daarom 
voor goede informatie richting raad en trekken samen op in participatietrajecten.  
 
Kosten: De benodigde ambtelijke inzet is voorzien. Verdere kosten zijn nog niet voldoende 
inzichtelijk. 
 

Vergroten kennis bij jongeren 

We vinden het belangrijk dat de energietransitie ook bij jongeren leeft. We stimuleren en 
ondersteunen bijvoorbeeld scholen om met de energietransitie aan de slag te gaan in hun 
curriculum. Zodat leerlingen zich bewust worden van de opgave en geïnteresseerd raken als 
de vakmensen van de toekomst. 
 
Kosten: We reserveren € 1.500 voor zowel 2023 en 2024. De ambtelijke inzet is voorzien. 

 

Peilingen via digipanel 

Om regelmatig te peilen hoe inwoners in de energietransitie en/of energiebesparing staan 
willen we onderzoek doen via het digipanel. 
 
Kosten: We reserveren € 2.500 voor onderzoek per jaar voor het digipanel. 
 

 

 

35 

 
7. Monitoring 
 
Dit uitvoeringsprogramma geeft met de kennis van nu invulling aan de opgaven uit de LES en TVW. 
De energietransitie is een maatschappelijke opgave die constant in ontwikkeling is. Daarom is het 
van belang dat we monitoren en bijsturen. 
 
Een belangrijk startpunt hierin is de basis aan informatievoorziening op orde krijgen en inzichtelijk 
maken wat de huidige situatie is. Voor de RES-regio is een monitoringstool ontwikkeld waarmee we 
inzicht krijgen in hoeverre we onze regionale doelen bereiken. Samen met taakveld Data krijgen 
we grip op onze lokale doelen. 
 

Project monitoringstool 

Als pilot gaan we in samenwerking met taakveld Data een instrument ontwikkelen waarmee 
de energietransitie lokaal kan worden gemonitord. Hierbij brengen we de relevante en 
kritieke indicatoren in kaart. Op basis hiervan kan dan worden gestuurd op de doelstellingen. 
Op deze manier verwachten we tijdig te kunnen (bij)sturen wanneer nodig. Ook willen we 
verkennen welke kansen data biedt en inspelen op die kansen om integraal en 
gebiedsgericht de warmtetransitie vorm te geven. 
 
Kosten: We maken een reservering van € 5.000 per jaar voor de opzet, doorontwikkeling en 
het actueel houden van de monitoringstool. De ambtelijke inzet uit taakveld Data is voorzien. 

 

Evaluatie 

In 2024 gaan we het uitvoeringsprogramma evalueren en stellen we op basis van de 
evaluatie het uitvoeringsprogramma bij voor de opvolgende jaren. 

 

 

 

36 

 
8. Bestuurlijk en ambtelijk verantwoordelijk 
De energietransitie is van ons allemaal en dat betekent ook dat er op verschillende plekken in onze 
organisatie aan de energietransitie wordt gewerkt. Dit uitvoeringsprogramma laat de verschillende 
opgave waarvoor onze gemeente staat goed zien. Het wordt steeds meer een integraal onderdeel 
van bestaand werk, afdelingen en portefeuilles. De energietransitie vraag daarmee om een 
integrale aansturing, iets wat binnen de huidige organisatie niet vanzelfsprekend is. 
 
Ook bestuurlijk zijn de verschillende wethouders verantwoordelijk voor de energietransitie binnen 
hun eigen portefeuilles en is één van de wethouders verantwoordelijk om ook de bestuurlijke 
integraliteit te waarborgen. In onderstaand schema geven we de bestuurlijke en ambtelijke 
verantwoordelijkheid weer; 
 

Onderdeel 

Portefeuille 

Team 

Cluster 

Energie besparen 

Energietransitie 

Warmtetransitie 

Energietransitie 

Zonnepanelen op daken 

Energietransitie 

Zonnevelden en windturbines 

Energietransitie 

Verduurzamen eigen en 
maatschappelijk vastgoed 
Duurzame mobiliteit 

Vastgoed 

Mobiliteit 

Verduurzamen bedrijfsleven 

Economie 

Duurzame gebiedsontwikkeling 

Energiearmoede  

Ruimtelijke 
Ontwikkeling 
Armoedebeleid 

Communiceren en participeren 

Energietransitie 

Monitoring 

Energietransitie 

 

Beleid en 
Advies 
Beleid en 
Advies 
Beleid en 
Advies 
Beleid en 
Advies 
Beleid en 
Advies 
Beleid en 
Advies 
Beleid en 
Advies 
Planvorming 

WMO en 
Participatie 
Beleid en 
Advies 
Beleid en 
Advies 

Duurzaamheid en 
Energie 
Duurzaamheid en 
Energie 
Duurzaamheid en 
Energie 
Duurzaamheid en 
Energie 
Grondzaken en 
Vastgoed 
Mobiliteit 

Economie 

Planvorming 

WMO en 
Participatie 
Duurzaamheid en 
Energie 
Duurzaamheid en 
Energie 

 
 

 

37 

 
9. Rol van de gemeente 
De gemeente heeft verschillende rollen te vervullen in de energietransitie. Afhankelijk van het 
vraagstuk kan de rol per project verschillen. Zo is er op het gebied van energiebesparing en 
zonnepanelen op daken veel meer inzicht in de mogelijkheden dan bijvoorbeeld de warmtetransitie. 
Voor de gemeente onderscheiden we momenteel vier rollen: 
 

1. Faciliterende rol: Lokale initiatieven kunnen een sterke bijdrage leveren aan de ambities en 

doelen van de gemeente. Maar om van de grond te komen zijn ze vaak gebaat bij 
ondersteuning van de gemeente. Hierbij ondersteunen we bijvoorbeeld energiecoöperaties 
of inwonerscollectieven door hen te begeleiden in het proces. Daarnaast kan de gemeente 
haar netwerk inzetten om samenwerking te faciliteren. Ook kunnen wij hen ondersteunen 
in de communicatie om zo het bereik van het initiatief te vergroten. 

 

 

 

2. Stimulerende rol: Een belangrijk onderdeel van de energietransitie is het stimuleren van 

bewoners en ondernemers om (energiebesparende) stappen te zetten. Met behulp van 
(rijks)subsidies, garanties, borgstellingen en/of leningen kunnen initiatieven ondersteund 
worden om tot ontwikkeling of realisatie te komen. Bij het merendeel van projecten heeft 
de gemeente deze rol. Bijvoorbeeld bij het uitvoeren van een bouwjarenaanpak of het 
stimuleren van zon op dak bij VvE’s. De gemeente pakt hierbij tevens haar rol door een 
duidelijk handelingsperspectief aan inwoners te bieden. 

3. Samenwerkingsrol: Uitgaande van eigen beleidsdoelen, kan het in bepaalde situaties van 

belang zijn dat de gemeente in partnerschap samenwerkt. Dit kan met private partijen, 
maar ook met andere overheden of nutsbedrijven. Hierbij hebben de partijen een 
gezamenlijk belang en kan er een grote efficiëntieslag gemaakt worden. Voorbeelden 
hiervan zijn onderzoeken naar grootschalige energiebronnen, intergemeentelijke 
samenwerking op energiebesparingsacties, maar ook het eventueel nemen van een 
minderheidsaandeel in projecten. 

4. Eigenaarsrol: De energietransitie is nog niet volledig geland in onze gemeente. Dit betekent 

dat voor bepaalde projecten vanuit de markt weinig of geen interesse is. Hierbij neemt de 
gemeente opgaves voor eigen rekening. Dit kan uiteenlopen van (deelname in) risicovolle 
ontwikkeling, tot (deelname in) exploitatie of het volledig inrichten en exploiteren van een 
gemeentelijk energieproject of bedrijf. Dit alles volledig in eigen regie. 

 
Om een project op te starten zal een projectopdracht opgesteld worden. Hierin worden de 
contouren van het project beschreven. Zo wordt aangegeven met wie wordt samengewerkt, hoe 
het project wordt uitgevoerd, welke kosten eraan verbonden zijn en binnen welk tijdspad de 
stappen worden gezet. Aan de hand van het project wordt bepaald welke rol de gemeente zal 
vervullen. Deze rol kan, net als het verloop van de energietransitie, door monitoring en evaluatie 
veranderen.  
 

 

 

38 

 

 

Postbus 200 
2160 AE Lisse 
T 14 0252 
gemeente@lisse.nl 

10. Begroting 2022-2024  
Het uitvoeringsprogramma heeft een doorlooptijd van 5 jaar. We hebben de begroting tot en met 2024 afgestemd 
op de huidig beschikbare gelden. Het ligt voor de hand dat de bijdrage vanuit het Rijk voor de energietransitie zal 
toenemen. Wanneer extra geld beschikbaar komt verhogen we de intensiteit van het programma. Ook komen er 
steeds nieuwe subsidieregelingen vanuit Rijk of provincie beschikbaar. Als subsidieregelingen aansluiten op ons 
uitvoeringsprogramma en bijdragen aan onze doelstellingen maken we hier gebruik van. Omdat het nu niet bekend 
is wanneer en welke regelingen beschikbaar komen, is en blijft het uitvoeringsprogramma een dynamisch 
programma. Door het continu monitoren van onze doelstellingen en het jaarlijks bijstellen van het 
uitvoeringsprogramma, stellen we ook de begroting jaarlijks bij. 
 

 

Uitgaven 

Energie besparen  2022 

Campagne energie besparen 
Bouwjaren aanpak 
Ondersteunen Lokale initiatieven 
Ondersteunen VvE's 
Doelgroepen afwegingskader ontwikkelen 
Handelingsperspectief ontwikkelen 
Doorontwikkelen energiecoaches 
Ontwikkelen aanpak hybride warmtepomp 

Warmtetransitie 

Zon op daken 

Warmtescenario’s uitwerken 

Algemene inkoopactie 
Ondersteunen energiecoöperatie 
Overige dakprojecten en onderzoek  

Zonnevelden en windturbines 

Van zoekgebieden naar zoeklocaties 
Nader onderzoek zon langs infrastructuur 
Beleid lokaal eigendom 
Opstellen RES 2.0 

Communiceren en participeren 

Pilot burgerberaad 
Expertgroep opzetten 
Vergroten kennis bij jongeren 
Peilingen via digipanel 

Aanpak energiearmoede (MO) 
Monitoringstool (Taakveld Data) 
MKB transitieloket (Economie) 

Integrale thema’s 

Additionele formatie 

Adviseur communicatie 
Projectmedewerker Energietransitie (s9, 1fte) 
Projectmedewerker Energietransitie (s9, 1fte) 

Middelen 

Gemeentelijke begroting 
Bijdrage Rijk uitvoering klimaatakkoord 
Bijdrage Rijk t.b.v. Energiearmoede 
Resultaat overheveling 

€ 15.000  
€ 24.000  
 
€ 10.000  
€ 3.000  
€ 3.000  
€ 18.000  
 
  
€ 18.750  
  
 
 
€ 5.000  
 
 
€ 30.000  
 
 
  
 
€ 1.500 
€ 1.500 
€ 2.500 
  
€ 311.291  
  
€ 10.000  
  
 
€ 9.750  
€ 9.750  
  
  
   
 
 

Totaal  € 473.041  

Inkomsten   Uitgaven 
   
 
 
 
 
 
 
 
 
  
 
  
 
 
 
   
 
 
 
 
  
 
 
 
 
  
 
 
 
  
 
 
 
  
€ 190.000  
 
€ 311.291 
 
€ 501.291 

2023 
€ 25.000  
€ 24.000  
€ 30.000 
€ 10.000  
 
 
€ 10.000  
€ 5.000  
 
 
 
€ 22.500  
€ 5.000  
€ 5.000  
 
€ 15.000  
 
€ 10.000  
€ 28.154  
 
€ 15.000 
€ 1.500 
€ 1.500 
€ 2.500 
 
 
€ 5.000  
€ 10.000  
 
€ 20.000 
€ 19.500  
€ 19.500  
 
 
 
 
 
€ 284.154 

Inkomsten 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
€ 150.000 
€ 105.000 
 
€ 28.250 
€ 283.250 

Uitgaven 
2024 
€ 25.000  
€ 24.000  
€ 30.000  
€ 10.000  
 
 
€ 10.000  
€ 5.000  
 
 
 
€ 17.500  
€ 5.000  
€ 5.000  
 
 
 
 
€ 28.154  
 
€ 15.000 
€ 1.500 
€ 1.500 
€ 2.500 
 
 
€ 5.000  
 
 
 
€ 19.500  
€ 19.500  
 
 
 
 
 
€ 224.154 

Inkomsten 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
€ 150.000 
€ 90.427 
 
€ 221 
€ 240.648 

 

 

Postbus 200 
2160 AE Lisse 
T 14 0252 
gemeente@lisse.nl 

 
11. Planning  
Voor de uitvoerbaarheid van het programma hebben we in de planning rekening gehouden met beschikbare 
ambtelijke capaciteit en gelden. Wanneer extra gelden beschikbaar komen kunnen we onze ambtelijke capaciteit 
vergroten en meer projecten gelijktijdig oppakken of de intensiteit van de projecten vergroten. Voor de planning 
geldt ook dat we deze tussentijds kunnen bijstellen wanneer de situatie daarom vraagt. 
 

Project 

 
Energie besparen 

Campagne energie besparen 
Bouwjarenaanpak 
Ondersteunen lokale initiatieven 
Ondersteunen VvE’s 
Ondersteunen inwoners met laag inkomen bij isolatie 
Doelgroepen-afwegingskader ontwikkelen 
Handelingsperspectief ontwikkelen 
Doorontwikkelen energiecoaches 
Evalueren financiële instrumenten 
Regeling eenmalige subsidie energiebesparende acties 
Ontwikkelen aanpak hybride warmtepomp 

Warmtetransitie 

Zon op daken 

Warmtescenario’s uitwerken 

Algemene inkoopactie 
Stimuleren zonnepanelen op daken van VvE’s 
Woningcorporatie en particuliere (ver)huurders 
Energiecoöperaties ondersteunen 
Overige dakprojecten & onderzoek 

Zonnevelden en windturbines 

Nadere uitwerking zonnepark Loosterweg Zuid 
Van zoekgebieden naar zoeklocaties 
Lobby zon langs spoor 
Nader onderzoek zon langs infrastructuur 
Opstellen RES 2.0 
Beleid lokaal eigendom 
Beleid kleine windturbines 

Communiceren en participeren 

Pilot burgerberaad 
Expertgroep opzetten 
Samen optrekken met de raad 
Vergroten kennis bij jongeren 
Peilingen via digipanel 

Project monitoringstool 

Monitoring 

2022 

2023 

2024 

Q3 

Q4  Q1  Q2  Q3  Q4  Q1  Q2  Q3  Q4 

 
 
 
 
 
 
 
 
 
 
 

 

 
 
 
 
 

 
 
 
 
 
 
 

 
 
 
 
 

 

 
 
 
 
 
 
 
 
 
 
 

 

 
 
 
 
 

 
 
 
 
 
 
 

 
 
 
 
 

 

 
 
 
 
 
 
 
 
 
 
 

 

 
 
 
 
 

 
 
 
 
 
 
 

 
 
 
 
 

 

 
 
 
 
 
 
 
 
 
 
 

 

 
 
 
 
 

 
 
 
 
 
 
 

 
 
 
 
 

 

 
 
 
 
 
 
 
 
 
 
 

 

 
 
 
 
 

 
 
 
 
 
 
 

 
 
 
 
 

 

 
 
 
 
 
 
 
 
 
  
 

 

 
 
 
 
 

 
 
 
 
 
 
 

 
 
 
 
 

 

 
 
 
 
 
 
 
 
 
 
 

 

 
 
 
 
 

 
 
 
 
 
 
 

 
 
 
 
 

 

 
 
 
 
 
 
 
 
 
 
 

 

 
 
 
 
 

 
 
 
 
 
 
 

 
 
 
 
 

 

 
 
 
 
 
 
 
 
 
 
 

 

 
 
 
 
 

 
 
 
 
 
 
 

 
 
 
 
 

 

 
 
 
 
 
 
 
 
 
 
 

 

 
 
 
 
 

 
 
 
 
 
 
 

 
 
 
 
 

 

Legenda 

Voorbereiding 

Uitvoering 

 

 

 

 

 
 

 

