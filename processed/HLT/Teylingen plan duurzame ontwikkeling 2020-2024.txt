 

 
 

 

 

Plan Duurzame Ontwikkeling Teylingen 

2020-2024 

 

 

 
 
 
 
 
 
 
 
 
 
 
 
 
 
 
 
 
 
 
 
 
 
 
 

 

Colofon 
In opdracht van 
Gemeente Teylingen 
Contactpersoon: Rob de Mooij, coördinator duurzaamheid 
R.deMooij@hltsamen.nl 
 

Opgesteld door 
SME 
Bregje van den Brand en Jurgen Broeders 
broeders@sme.nl 
030-6358900 
 
Teylingen/Utrecht, september 2020 
 
Dit beleidsplan is opgesteld door SME in opdracht van de gemeente Teylingen. Niets uit deze uitgave 
mag op welke wijze dan ook worden gebruikt zonder voorafgaande toestemming van deze partijen. 
 

 

            

Plan Duurzame Ontwikkeling gemeente Teylingen 

2 

 

Inhoud 
Inleiding 
1. 

Kaders 

1.1.  Missie, visie en strategie 
1.2. 
1.3. 
1.4. 

Inhoudelijke definities en afbakening 

Totstandkoming van dit uitvoeringsprogramma 

2. 

Energie 

2.1. 
2.2. 
2.3. 
2.4. 

Landelijke, provinciale en regionale kaders 

Stand van zaken 

Doelstellingen 

Uitvoeringsprogramma 

3. 

Klimaatadaptatie 

3.1. 
3.2. 
3.3. 
3.4. 

Landelijke, provinciale en regionale kaders 

Stand van zaken 

Doelstellingen Teylingen 

Uitvoeringsprogramma 

4.  Afval, grondstof, circulair 

4.1. 
4.2. 
4.3. 
4.4. 

Landelijke kaders 

Stand van zaken 

Doelstellingen Teylingen 

Uitvoeringsprogramma 

5.  Natuur, milieu, biodiversiteit 

5.1. 
5.2. 
5.3. 
5.4. 

Landelijke, provinciale en regionale kaders 

Stand van zaken 

Doelstellingen Teylingen 

Uitvoeringsprogramma 

6. 

Inclusieve samenleving 

6.1. 
6.2. 
6.3. 
6.4. 

Landelijke, provinciale en regionale kaders 

Stand van zaken 

Doelstellingen Teylingen 

Uitvoeringsprogramma 

7.  Organisatie en monitoring 
 

 

 

            

Plan Duurzame Ontwikkeling gemeente Teylingen 

4 
4 
5 
6 
9 
10 
10 
12 
14 
15 
16 
16 
17 
18 
18 
19 
19 
20 
21 
21 
22 
22 
23 
23 
24 
25 
25 
26 
26 
27 
28 

3 

 

1. Inleiding 
 
Duurzame ontwikkeling is zichtbaar gaande in alle gelederen van de samenleving. Milieuthema’s 
hebben van menigeen de aandacht, steeds meer mensen kiezen voor biologische producten en 
Fairtrade, of wekken zelf duurzame energie op. Waren in het verleden voorlopers een uitzondering op 
de regel, nu is het begrip “duurzaam” steeds meer een gangbaar uitgangspunt geworden. De 
gemeente Teylingen zet dan ook stevig in om duurzame ontwikkeling in Teylingen en in de 
gemeentelijke organisatie een vanzelfsprekende rol te laten spelen.  
 
Er is al veel werk verzet op het gebied van duurzame ontwikkeling in Teylingen. De afgelopen jaren is 
gewerkt aan de hand van het Uitvoeringsprogramma Duurzaamheidsagenda 2016-2018. Belangrijke 
resultaten daarvan zijn dat duurzaamheid integraal onderdeel is geworden van het werk van de 
gemeentelijke organisatie, het succesvolle participatieprogramma Groen Dichterbij, de opleiding van 
energiecoaches en de ontwikkeling van rapportage- en analysemiddelen die helpen bij 
programmasturing. Ook in het raadsprogramma en collegewerkprogramma Vitaal Teylingen heeft 
duurzame ontwikkeling een prominente plaats. Het nieuwe Plan Duurzame Ontwikkeling 2020-2024 
begint dus niet vanaf nul maar bouwt voort op wat er al ligt. 
 
1.1.  Missie, visie en strategie 
Het opstellen van dit beleidsplan is gebaseerd op de volgende missie, visie en strategie van de 
gemeente Teylingen ten opzichte van ‘duurzame ontwikkeling’. 
 
Missie 
Teylingen staat voor het respectvol en verantwoord omgaan met mensen, grondstoffen, energie en 
geld. Wij willen dat ook de generaties na ons prettig kunnen leven in Teylingen. Om dat te realiseren 
zijn in de volgende hoofdstukken per thema ambities en doelstellingen opgesteld aan de hand van de 
Sustainable Development Goals (SDG’s, zie verdere toelichting §1.3) die de gemeente samen met 
inwoners, organisaties en bedrijfsleven wil realiseren.  
De gemeentelijke organisatie zelf heeft de ambitie om al in 2030 zelf volledig duurzaam te zijn. Dat 
betekent een duurzame manier van denken en handelen, waarbij duurzame ontwikkeling de standaard 
is in al het werk van de gemeente. Op die manier vervult de gemeentelijke organisatie een 
voorbeeldrol. 
 
Visie 
Wij gaan als gemeente uit van de kracht van onze inwoners, ondernemers en instellingen om ideeën 
en plannen te ontwikkelen die bijdragen aan duurzame ontwikkeling van onze samenleving. We 
stimuleren en faciliteren bedrijven, instellingen en inwoners die zich hiervoor inzetten wanneer, waar 
en hoe we dat kunnen. Vanuit onze gezamenlijke lokale kennis en rolverdeling geven we het 
onderwerp vooral lokaal handen en voeten. 
 
Strategie 
Een duurzame manier van leven is niet vrijblijvend en kunnen we alleen samen realiseren. Onze 
strategie bestaat uit de volgende punten: 

o  Samenwerking met onze gemeenschap. 

            

Plan Duurzame Ontwikkeling gemeente Teylingen 

4 

 

o  Regionale samenwerking benutten we optimaal.  
o  De gemeente vervult een voorbeeldrol waar dat in ons bereik ligt.  
o  We richten onze interne processen in op duurzame ontwikkeling. 
o  Duurzame ontwikkeling maken we een centraal thema van onze Omgevingsvisie. 

 
1.2.  Kaders 
Bij het opstellen van dit beleidsplan is gewerkt vanuit de volgende kaders: 
1.  De gemeente Teylingen, eerder Millenniumgemeente, wordt Global Goals gemeente. Hiermee 
geeft Teylingen navolging van de in 2015 door de VN gestelde Sustainable Development Goals 
(SDG’s) voor 2030. Zie verdere toelichting onder §1.3. 

Waarom belangrijk: SDG’s geven een brede globale context aan duurzame ontwikkeling, waarvan het 
juist goed is dat die verder reikt dan het gemeentelijke handelen. Ze dragen bij aan het besef van 
verbondenheid, afhankelijkheid en de noodzaak tot samenwerking met de wereld. 
 
2.  Landelijk/provinciaal/regionaal en eigen besloten beleid zoals het collegewerkprogramma en 
raadsprogramma duurzaamheid zijn een belangrijke basis voor de uitvoering van activiteiten. 

Waarom belangrijk: er is bijzonder veel omschreven ambitie en beleid beschikbaar van hogere overheden 
en gemeentelijk in de vorm van een goedgekeurd collegewerkprogramma. De belangrijkste implicatie 
daarvan is dat een gemeente steeds meer vooral uitvoeringsorganisatie wordt. 
 
3.  De gemeente onderscheidt voor zichzelf 5 rollen in het kader van duurzame ontwikkeling: (1) 

kennis en bewustzijn voor het eigen handelen van inwoners en bedrijven helpen vergroten, (2) als 
duurzame werkorganisatie c.q. dienstverlener maximale impact van de gemeentelijke taken 
organiseren, (3) faciliteren van initiatieven uit de samenleving vooral in de opstartfase, (4) een 
voorbeeldfunctie door de gemeentelijke organisatie als zichtbare koploper bij duurzame 
ontwikkelingen en (5) een sturende rol. 

Waarom belangrijk: de gemeente kan het beste focus aanbrengen als de gemeente voor zichzelf scherp 
heeft welke rollen de gemeente vervult (kan vervullen, en welke niet), en op welke onderwerpen de 
gemeente met impact en zeggenschap kan handelen (en waar ook niet).  
 
4.  Prioritering van het uitvoeringsprogramma geschiedt op basis van de drie opgaven met de 

grootste dreigingen, grootste kansen en grootste gemeentelijke invloed op resultaten: 1) CO2-
reductie (energietransitie), 2) klimaatadaptatie en 3) circulaire economie.  

Waarom belangrijk: de raad moet focus aanbrengen voor de onderwerpen waaraan gewerkt wordt, en 
waaraan tijd en geld besteed wordt. De coalitie bestuurt dit via het collegewerkprogramma, de raad kan 
daar via initiatief zaken aan toevoegen. 
 
5. 

Iedereen kan meedoen – Iedereen doet wat; het tempo is hanteerbaar en de kosten zijn 
betaalbaar. Aan duurzame ontwikkeling werken we samen. 

Waarom belangrijk: de gemeente is, en wordt ook aangesproken als, vertegenwoordiger van de inwoners 
en lokale bedrijven als begeleider en belangenbehartiger bij de grote maatschappelijke transities 
(energie, circulair, sociaal, economisch) die op ons afkomen, op weg naar een duurzamere samenleving. 
 
6.  Duurzaam doen is het vanzelfsprekende nieuwe normaal. De focus ligt op het vergroten van de 

duurzame impact van de gemeentelijke taken. Bestaande wet- en regelgeving is het 
minimumniveau, vanuit waar we onze lokale duurzaamheidsambitie benoemen. 

            

Plan Duurzame Ontwikkeling gemeente Teylingen 

5 

 

Waarom belangrijk: aandacht voor duurzaamheid in al ons handelen, voor onszelf, onze omgeving en 
toekomstige generaties, moet steeds vanzelfsprekender worden; dat geldt in ons dagelijks leven, hoe we 
werken etc. We hebben grote ambities, maar bestaande en zich snel ontwikkelende wet- en regelgeving 
definieert een ondergrens, waar de gemeente de gemeenschap aan kan houden, met informatie, 
waarschuwing en handhaving. 
 
7.  Door monitoring en datagedreven sturing werkt de gemeente gericht aan het vergroten van haar 

impact. 

Waarom belangrijk: met monitoring en datagedreven sturing werken we aan effectieve transities die ons 
helpen om te gaan met de steeds wisselende uitdagingen die op ons af komen. We kunnen transparant 
verantwoorden waaraan gewerkt wordt, wat daarmee bereikt wordt, en hoe de Teylingse omgeving en 
gemeenschap zich ontwikkelen. Een voorbeeld: wanneer aan de hand van een zonnepanelentelling blijkt 
dat de gemeente Teylingen dichtbij het behalen van het doel zon-op-dak voor 2025 is, kan de focus en 
budgetinzet zich richten op stimuleren van energiebesparing in plaats van zonnepanelen. Energie die nu 
bespaard wordt hoeft straks immers niet duurzaam opgewekt te worden. 
 
1.3.  Inhoudelijke definities en afbakening 
Duurzame ontwikkeling 
Duurzame ontwikkeling is een ontwikkeling die voorziet in de behoeften van de huidige generatie, 
zonder de behoeften van toekomstige generaties (zowel hier als in andere delen van de wereld) in 
gevaar te brengen. Die definitie gebruikte de VN-commissie Brundtland in 1987 in het rapport ‘Our 
common future’. Daarin legde de toenmalig Noorse premier Gro Harlem Brundtland een verbinding 
tussen economische groei, milieuvraagstukken en armoede- en ontwikkelingsproblematiek. 
 
Sustainable Development Goals (SDG’s) 
Het begrip ‘duurzame ontwikkeling’ is in 2015 door de Verenigde Naties vertaald naar zeventien 
wereldwijde hoofddoelen, de Sustainable Development Goals (SDG’s) voor 2030. Deze ‘duurzame 
ontwikkelingsdoelen’ omvatten de zeventien grote opgaven waar we als wereld voor staan. Ze vormen 
een internationale leidraad voor duurzame ontwikkeling in de sociale en fysieke aspecten van onze 
omgeving.  

            

Plan Duurzame Ontwikkeling gemeente Teylingen 

 

6 

 

De SDG’s vormen een breed kader om de wereld tot ‘een betere plek te maken in 2030’. De SDG’s 
bevatten zowel doelstellingen op economisch, sociaal, als op ecologisch gebied. Ook voor gemeenten 
ligt er een verantwoordelijkheid om te werken aan het realiseren van deze doelen. Lokale overheden 
verkeren in de beste positie om de mondiale doelen te koppelen aan wat er lokaal moet gebeuren.  
In Nederland heeft de VNG in een handreiking1 in beeld gebracht hoe de ontwikkelingsdoelen binnen 
de Nederlandse context verbonden zijn met de opgaven van gemeenten. Vervolgens zijn de SDG’s 
ingedeeld naar vier domeinen van het gemeentelijke beleid. Een soortgelijke indeling kan ook worden 
gemaakt naar de verschillende programma’s in het Collegewerkprogramma van de gemeente 
Teylingen en de SDG’s. Onderstaand schema laat de overeenkomsten tussen deze twee indelingen 
zien. 
 
Sommige SDG’s komen in meerdere domeinen en programma’s terug, wat duidelijk maakt dat tussen 
de verschillende SDG’s ook weer vele dwarsverbanden bestaan. Onderstaand overzicht maakt duidelijk 
dat duurzame ontwikkeling betrekking heeft op alle domeinen van de gemeente. Duurzame 
ontwikkeling is daarmee logisch onderdeel van het werk van alle afdelingen in de gemeentelijke 
organisatie.  
 
We ontwikkelen daarom ook een wijze van monitoring, die het mogelijk maakt de bereikte resultaten 
van onze gemeentelijke acties te beoordelen op basis van de SDG’s. Dat biedt de raad en het college 
het inzicht dat nodig is om als Global Goals gemeente met de grootste focus en impact aan die SDG’s 
te werken, waar de gemeente ook daadwerkelijk een verschil kan maken. 

                                                      
1 Zie de brochure De Global Goals in het gemeentelijk beleid. Een handreiking voor Nederlandse gemeenten (2018). 

            

Plan Duurzame Ontwikkeling gemeente Teylingen 

7 

Indeling SDG’s naar de vijf programma’s College Teylingen 

Programma Energiek en sociaal Teylingen 
 

 

 

 

 

 

 

 

 

 

 

 

 

 

Indeling SDG’s naar de  
vier VNG-domeinen 

Sociaal Domein 
 

 

 

 

 

 

 

 
Domein duurzame economie, 
infrastructuur en 
werkgelegenheid 
 

 

 

 

 

 
Fysiek domein 
 

 

 

 

 

 

 
Domein veiligheid, goed 
bestuur en partnerschappen 
 

 

 

 

 

n
e
o
d
n
e
 
n
e
k
n
e
d
m
a
a
z
r
u
u
D
 
a
m
m
a
r
g
o
r
P

 

Programma Ondernemend en bruisend 
Teylingen 
 

 

 

 

 

 

Programma Prettig wonen voor iedereen 
 

 

 

 

 

 

 

 

Programma Modern bestuur, invloedrijke inwoners 
 

 

 

 

 

 

 
 
Thema’s Uitvoeringsprogramma Duurzame Ontwikkeling 
In dit Plan Duurzame Ontwikkeling en het bijbehorende uitvoeringsprogramma zijn de acties 
opgenomen die de gemeente Teylingen de komende jaren neemt om duurzame ontwikkeling te 
bevorderen op de volgende thema’s: 

 

 

o  Energie Teylingen heeft zichzelf als doel gesteld om als gemeentelijke organisatie in 2030 

volledig duurzaam te zijn. Hiervoor zijn veranderingen op het gebied van energiebesparing en 
opwek van duurzame energie noodzakelijk.  

o  Klimaatadaptatie; dit thema richt zich op hoe Teylingen omgaat met het (veranderende) 

klimaat, bijvoorbeeld met toenemende hitte en met hoosbuien.  

o  Afval, grondstof, circulair; deze trend vormt een steeds sterkere ontwikkeling naar een 

economisch systeem waarin producten en grondstoffen steeds weer hergebruikt worden. De 
ontwikkeling richt zich op een combinatie van technologische verandering en een andere 
rolverdeling tussen consument en producent. 

o  Natuur, milieu, biodiversiteit; dit thema is integraal onderdeel van een duurzaam en gezond 

o 

Teylingen. Het beheer zal meer focussen op ontwikkeling van biodiversiteit en ecologische 
waarde en deze ook delen met de inwoners.  
Inclusieve samenleving; mensen nemen steeds meer het heft in eigen handen, wachten niet 
op de overheid en bedrijven maar gaan zelf op zoek naar duurzame kansen. Belangrijk is dat 
iedereen zijn kans krijgt om bij te dragen aan duurzame ontwikkelingen binnen de gemeente. 

 
1.4.  Totstandkoming van dit Plan Duurzame Ontwikkeling 
Bij de totstandkoming van dit Plan kon worden voortgebouwd op wat er al is. Voor bovenstaande vijf 
hoofdthema’s is eerst in beeld gebracht waar de gemeente Teylingen nu staat. Deze uitkomsten 
maken, in combinatie met de (inter)nationale, regionale en lokale kaders, duidelijk wat de opgaven zijn 
voor Teylingen voor de komende jaren.  
 
Daarnaast was het collegewerkprogramma van de gemeente Teylingen richtinggevend. Dit is vertaald 
naar ambities en (deel)doelstellingen per thema. Vervolgens zijn zowel de ambtelijke organisatie en 
externe partners en stakeholders betrokken bij de uitwerking naar concrete acties voor de komende 
jaren. Denk daarbij aan de Omgevingsdienst, de Fairtrade-werkgroep, een ondernemersvereniging, 
Meermaker Teylingen en natuurorganisaties. 
 
Tenslotte zijn inwoners van de gemeente gevraagd mee te denken over de prioriteiten op het gebied 
van duurzaamheid voor de komende jaren. Inwoners konden op verschillende manieren aangeven wat 
zij belangrijk vinden voor duurzame ontwikkeling in Teylingen én waar zij juist bezorgd over zijn: 

o  via een digitale raadpleging van het burgerpanel Team Teylingen die de gemeente samen met 

Meermaker Teylingen heeft georganiseerd,  
tijdens een inloopsessie op 9 oktober 2019 in het bestuurscentrum in Voorhout,  

o 
o  en tijdens drie bewonersavonden in februari/maart 2020.  

De raadpleging, de inloopsessie en de bewonersavonden hebben zo inbreng opgeleverd voor dit Plan. 
 
Samenhang met Omgevingsvisie 
Duurzame ontwikkeling is een belangrijk aspect bij het opstellen van de Omgevingsvisie die de 
komende tijd wordt opgesteld. Duurzame ontwikkeling wordt daarin geborgd. Anderzijds kan de 
Omgevingsvisie ook impact hebben op dit Plan Duurzame Ontwikkeling.  
 

‘Alle inwoners vormen samen de gemeente. Bestuurders, ambtenaren en politici kunnen het zeker niet 
allemaal regelen en dat moet ook zeker niet. Mensen bewust maken (via goede communicatie) heeft 
een hoge prioriteit voor mij.’ 

Deelnemer burgerpanel Team Teylingen 

            

Plan Duurzame Ontwikkeling gemeente Teylingen 

9 

 

Link met Sustainable Development Goals 

2. Energie 
Met de Energietransitie wordt (onder andere) ingezet op het verminderen van de CO2-uitstoot om zo 
de opwarming van de aarde door klimaatverandering te beperken. Het enerzijds terugbrengen van de 
vraag naar energie (energiebesparing) en anderzijds het verduurzamen van het energieaanbod gaan 
hierbij hand in hand. Hieronder valt ook het verduurzamen van mobiliteit.  
 
 
 
 
 
 
 
 
2.1.  Landelijke, provinciale en regionale kaders 
Nationaal Energieakkoord (2013)  
Met de ondertekening van het Nationaal Energieakkoord (september 2013) zijn landelijke afspraken 
gemaakt over energiebesparing en duurzame energieopwekking. Concreet zijn de volgende 
doelstellingen afgesproken:  

 

o  1,5% energiebesparing per jaar;  
o  14% hernieuwbare energie in 2020 en 16% hernieuwbare energie in 2023.  

 
Klimaatakkoord Parijs (2015)  
In 2015 is in het internationaal Klimaatakkoord Parijs vastgelegd de opwarming van de aarde te 
beperken tot maximaal 2 graden ten opzichte van het pre-industriële niveau, met het streven een 
maximale temperatuurstijging van anderhalve graad. De betrokken partijen zetten zich in om de 
wereldwijde uitstoot van broeikasgassen en overige schadelijke stoffen te verminderen in combinatie 
met de beschikbare technieken van dat moment en verplichten zich hieraan een financiële bijdrage te 
leveren. 
 
Europese Energie & Klimaatdoelstellingen  
De afspraken van de klimaatconferentie in Parijs in 2015 zijn leidend bij de Europese maatregelen om 
klimaatverandering te beperken. Daarbij zijn in 2019 nieuwe Europese klimaatdoelen vastgesteld. De 
Europese Commissie presenteerde een Green Deal en de Europese Raad besloot dat de EU in 2050 
klimaatneutraal moet zijn. Volgens de huidige Europese doelstellingen moet de CO2-uitstoot in 2030 
40 procent verminderd zijn ten opzichte van 1990, van de verbruikte energie 32% hernieuwbaar zijn, 
en de energie-efficiëntie moet met 32,5% verbeterd worden (besparen). De Europese Commissie wil de 
klimaatdoelstellingen echter verscherpen en doelstelling voor CO2-besparing in 2030 ophogen naar 50 
tot 55%. Een nieuwe klimaatdoelstelling voor 2030 zal worden opgenomen in een Europese 
klimaatwet. Iedere lidstaat (dus ook Nederland) draagt met eigen nationale doelen bij aan deze 
Europese doelstellingen. 
 
Regeerakkoord 2017-2021  
In het Regeerakkoord 2017-2021 is op het thema Energie de ambitie voor de reductie van 
broeikasgassen gesteld op 49% in 2030 met de intentie om in de EU het voortouw te nemen en dit 

            

Plan Duurzame Ontwikkeling gemeente Teylingen 

10 

 

doel op Europees niveau aan te scherpen naar 55% in 2030. Uitwerking hiervan heeft plaatsgevonden 
in het nationale Klimaatakkoord en het verankeren van de hoofdlijnen van de gemaakte afspraken in 
de Klimaatwet (met een ambitie van 95% reductie broeikasgassen in 2050 t.o.v. 1990).  
 
Klimaatakkoord (2019)  
Op 28 juni 2019 heeft het kabinet het Klimaatakkoord gepresenteerd. Overall doel van het 
Klimaatakkoord is volgend aan de ambities uit het Regeerakkoord: 49% minder CO2-uitstoot in 2030 
en aardgasloos in 2050. In het Klimaatakkoord worden maatregelen voorgesteld aan de hand van vijf 
thematafels: Elektriciteit, Industrie, Mobiliteit, Landbouw & landgebruik en Gebouwde Omgeving. 
Gemeenten (en regio’s) krijgen een belangrijke (regie)rol toebedeeld in de uitvoering van het 
Klimaatakkoord. Voor decentrale overheden (waaronder gemeenten) is de grootste rol weggelegd bij 
de thema’s Gebouwde Omgeving (o.a. energiebesparing en transitie naar aardgasloze wijken), 
Elektriciteit (m.n. opwek van duurzame energie op land), Mobiliteit en het opstellen van Regionale 
Energie Strategieën.  
 
Provincie Zuid-Holland 
De Provincie Zuid-Holland heeft in de ‘Energieagenda 2016-2020-2050 Watt anders (2016)’ de ambitie, 
strategie en acties beschreven op het gebied van energie. Hiermee wordt op provinciaal niveau 
invulling gegeven aan de ambities van het Nationaal Energieakkoord. De transitie van fossiele naar 
schone en hernieuwbare energiebronnen loopt in Zuid-Holland via vijf aandachtsgebieden met elk 
(een) eigen subdoelstelling(en): 
1.  Gebouwde omgeving: in 2035 CO2-neutraal. 
2. 
3.  Glastuinbouw: CO2-neutraal in 2050. In 2020 is de CO2-uitstoot van bestaande kassen gehalveerd. 

Industrie: in 2020 leveren bedrijven 11 PJ restwarmte aan het warmtenetwerk 

Nieuwe kassen zijn in 2020 klimaatneutraal.  

4.  Mobiliteit en infrastructuur: in 2050 CO2-neutraal. In 2030 regionaal OV volledig emissievrij. In 
2025 25% minder CO2 -emissie en energiegebruik bij aanleg of beheer & onderhoud van een 
(vaar)weg t.o.v. 2015. 

5.  Productie van duurzame energie: in 2020 minimaal 9% van de energieconsumptie duurzaam 

opgewekt.  
o  warmte: 20 PJ uit restwarmte en aardwarmte en WKO 
o  wind: in 2020 735,5 MW opgesteld vermogen 
o 
o  biomassa: stimuleren grondstoffenwinning biomassa en ‘up-cycling’; benutting 

zon: 1,5 PJ in 2020 

biogasproductie veehouderij en afvalwaterzuivering 

o  delta-energie: meewerken aan de toepassing van innovaties. 

 
Energieakkoord Holland-Rijnland 
De dertien gemeenten van de regio Holland Rijnland, de provincie Zuid-Holland, de Omgevingsdienst 
West-Holland, het hoogheemraadschap van Rijnland en Holland Rijnland zetten hun schouders onder 
de energietransitie. Op 27 september 2017 ondertekenden deze partijen het Energieakkoord Holland 
Rijnland om samen te werken aan de regionale ambitie om in 2050 een energieneutrale regio te zijn. 
Voor 2025 zijn tussentijdse doelen vastgesteld. Voor de uitvoering is gekozen voor een 
programmatische aanpak met vijf uitvoeringslijnen: Ruimte en Energie, Warmte, Energiebesparing, Zon 
op daken en Duurzame Mobiliteit. Het volledige Energieakkoord Holland-Rijnland, de strategie, 
uitvoering en voortgang van het Energieakkoord Holland Rijnland zijn beschikbaar op wijzijnon.nl. De 

            

Plan Duurzame Ontwikkeling gemeente Teylingen 

11 

 

Regionale EnergieStrategie (RES) stelt de gemeente Teylingen op binnen de regio Holland Rijnland. De 
gemeenteraad wordt apart geïnformeerd over en betrokken bij de totstandkoming van de RES. 
 
2.2.  Stand van zaken 
 
Energiegebruik Teylingen 
Op basis van de beschikbare gegevens uit de Klimaatmonitor van Rijkswaterstaat2 is het totale 
energiegebruik in de gemeente Teylingen in beeld gebracht (zie figuur 1a). Te zien is dat in de periode 
2013-2017 het totale energieverbruik is afgenomen, al blijft het verbruik de laatste jaren nagenoeg 
gelijk. In 2017 bedroeg het energieverbruik in de gemeente 2.110 TJ (exclusief snelwegen). In figuur 
1b is de totale CO2-uitstoot van Teylingen te zien. Hier is een dalende trend te zien sinds 2015. 
 

energieverbruik TJ/jaar

CO2-uitstoot in ton/jaar

2250
2200

2150
2100
2050
2000

180.000
175.000
170.000
165.000
160.000
155.000

2013

2014

2015

2016

2017

2013

2014

2015

2016

2017

Figuur 1a. Totaal energiegebruik Teylingen (incl. hernieuwbare warmte, excl. snelwegen) in TJ per jaar 
Figuur 1b. Totaal CO2-uitstoot Teylingen (excl. snelwegen) in ton per jaar 

Als we het totale energiegebruik van Teylingen (data 2016; het meest recente jaar waarvoor de 
gegevens compleet beschikbaar zijn in de klimaatmonitor) uitsplitsen naar de verschillende sectoren, 
dan blijkt de sector Gebouwde omgeving met 60% de grootste energiegebruiker in Teylingen, op 
ruime afstand gevolgd door de sector Verkeer & vervoer (20%). Zie figuur 2. 
Nog verder ingezoomd op de Sector Gebouwde Omgeving, is de woningbouw met 63% de grootste 
energiegebruiker binnen de Gebouwde Omgeving in Teylingen (zie figuur 3).  
 

Gebouwde Omgeving

Verkeer en vervoer

Industrie, Energie, Afval en Water

Landbpouw, bosbouw en visserij

7%

13%

20%

60%

Figuur 2.  Uitsplitsing energiegebruik Teylingen (2016) naar sector 

                                                      
2 www.klimaatmonitor.databank.nl 

            

Plan Duurzame Ontwikkeling gemeente Teylingen 

 

12 

 

 

woningen

commerciële dienstverlening

publieke dienstverlening

13%

24%

63%

Figuur 3 – Energieverbruik binnen de Gebouwde omgeving uitgesplitst naar sector 

 

Deze cijfers maken duidelijk dat de energietransitie geen opgave is die de gemeente alleen kan 
oplossen. Een grote opgave ligt in het verduurzamen van de bestaande woningbouw. Ook 
woningeigenaren en organisaties zullen daarom maatregelen moeten nemen om de gebouwde 
omgeving te verduurzamen. De gemeente faciliteert initiatieven vanuit de samenleving. Hoe de 
faciliterende rol na het stoppen van Meermaker Teylingen ingevuld gaat worden, wordt onderzocht. 
 
Duurzame energieopwekking 
In onderstaande tabel is de (vanuit Klimaatmonitor) bekende hernieuwbare energieopwekking voor de 
gemeente Teylingen weergegeven. De energie uit biomassa is hierbij niet opgenomen. 
 

Categorie 
Zonnestroom 
WKO bodemenergie utiliteitsbouw 
Totaal 

Opgewekte duurzame energie in Teylingen (bron: Klimaatmonitor, data 2017) 

Hernieuwbare energie (TJ) 
17 TJ 
5 TJ 
22  TJ 

Deze tabel laat zien dat er (voor zover bekend) in totaal 22 TJ aan hernieuwbare energie wordt 
opgewekt in Teylingen. Dit is circa 1% van het totale energiegebruik (2.110 TJ; exclusief snelwegen). 
Via de Klimaatmonitor zijn geen recentere gegevens 
beschikbaar. De huidige situatie is echter wel 
veranderd. Zo is het aantal zonnepanelen in de 
gemeente Teylingen de afgelopen jaren al fors 
toegenomen. In 2018 lagen op 11% van de woningen 
in de gemeente zonnepanelen, ruim boven het 
Nederlands gemiddelde. 
 

% woningen met 
zonnepanelen

10

15

5

0

Figuur 4 – Percentage van het aantal woningen met zonnepanelen in 
Nederland en in de gemeente Teylingen. (bron: 
waarstaatjegemeente.nl / CBS) 

2012 2013 2014 2015 2016 2017 2018

Teylingen

Nederland

 
 

            

Plan Duurzame Ontwikkeling gemeente Teylingen 

13 

 

2.3.  Doelstellingen 
 

Hoofddoel 
o  2050: Holland Rijnland energieneutrale regio: 80% van gebruikte energie in eigen gebied 

opgewekt, 20% import 

  2025 tussendoelen: 2,5 petajoule besparen, 2,5 petajoule opwekken (0,7 zon op dak, 0,8 

wind op land, 1,0 zon op land) 
*1 petajoule =1,1 miljoen zonnepanelen of 43 windmolens 3MW. 
 

Subdoelen 
De doelen zijn vertaald naar Teylingse doelen: 
o  Minder energie gebruiken:  

2025: besparing van 0,1625 Petajoule (= ongeveer 7% huidig gebruik) ten opzichte van 2014 

o  Lokale productie duurzame energie 

Voor Teylingen 2025: 

  Zon op dak: 50.050 panelen 
  Zon op land: 70.070 panelen 
  Wind op land: 3 windmolens 3Mw 
  Benutting overige bronnen (warmte): bronnenonderzoek als onderdeel van de regionale 

energiestrategie 

o  2030: Gemeentelijke organisatie energieneutraal 

  100% duurzame energie ingekocht 
  Gemeentelijk vastgoed aardgasloos en energieneutraal 
  Gemeentelijke werkorganisatie energieneutraal: er wordt minimaal evenveel energie 

geproduceerd als door de gemeentelijke organisatie wordt gebruikt. 

o  2050: Aardgasloos 

Planontwikkelingen onder handen: 

  Regionale energie strategie Holland Rijnland (RES) 
 
  2021: Lokale warmtevisie Teylingen, afgeleid van de Regionale Warmtevisie. 

Lokale energie strategie Teylingen (LES); afgeleid van de RES 

 

 
Hoewel energievoorziening geen primaire gemeentelijke taak is, stelt de gemeente Teylingen zich ten 
doel – in navolging van het Klimaatakkoord - om de energietransitie van fossiele naar hernieuwbare 
energiebronnen te versnellen. Daarvoor zoekt de gemeente samenwerking in regionaal verband 
binnen Holland Rijnland. In de warmetransitie naar aardgasvrije woonwijken bedeelt het 
Klimaatakkoord gemeenten een regierol toe.  
 
Regionale samenwerking binnen Holland Rijnland 
Aan de energietransitie werkt de gemeente Teylingen in regionaal verband samen. Teylingen heeft in 
2017 het Energieakkoord Holland Rijnland 2017-2025 ondertekend, waarin een gemeenschappelijke 
ambitie is uitgesproken om als regio in 2050 energieneutraal te zijn. 80% van de energievraag moet 
dan binnen de regio duurzaam worden opgewekt. Daarnaast wordt ingezet op 30% energiebesparing 
in 2050.  
Voor 2025 zijn de volgende tussendoelen gesteld: 

o  2,5 PJ minder energieverbruik ten opzichte van 2014 
o  2,5 PJ duurzaam opgewekt door zonnepanelen op daken (0,7 PJ), zonnevelden (1 PJ) en wind 

(0,8 PJ) 

o  Stimuleren andere vormen van duurzaam opgewekte energie, zoals biomassa en geothermie  
o  Stevig inzetten op de warmtetransitie 

            

Plan Duurzame Ontwikkeling gemeente Teylingen 

14 

 

Deze regionale doelstellingen zijn hiervoor vertaald naar lokale doelstellingen. 
 
Binnen Holland Rijnland wordt momenteel een Regionale Energiestrategie (RES) opgesteld. 
Besluitvorming over de definitieve RES (de RES 1.0) vindt plaats in de Raden, Staten en Verenigde 
Vergadering (VV). Uiterlijk 1 juli 2021 wordt de RES 1.0 opgeleverd. 
 
In de concept-RES Holland Rijnland is opgenomen dat biomassa zo weinig mogelijk wordt toegepast.  
 
Lokale Energiestrategie (LES) 
In het Plan van aanpak energietransitie is vastgelegd hoe de gemeente Teylingen lokaal invulling geeft 
aan de regierol in de energietransitie en hoe de raad en andere stakeholders betrokken worden bij het 
opstellen van de Lokale Energiestrategie (LES), waarvan ook de Transitievisie Warmte deel uitmaakt. 
Voor wijken die al vóór 2030 aardgasvrij worden moet eind 2021 ook een Wijkuitvoeringsplan gereed 
zijn. 
Gekeken wordt naar de mogelijkheden om binnen HLT Samen een apart energieteam te maken ten 
behoeve van verdere versnelling van de energietransitie. 
 
Inkoopsamenwerking RIJK 
De gemeente Teylingen onderschrijft de uitgangspunten van de Inkoopsamenwerking RIJK voor het 
inkopen van duurzame energie. Het inkoopcollectief wil met de inkoop van energie de realisatie van 
nieuwe duurzame opwekcapaciteit stimuleren. Daarbij is regionale duurzame opwek van energie 
gewenst. Daarnaast wekt de gemeente ook zelf energie op met zonnepanelen op daken van 
gemeentelijk vastgoed. 
 
Duurzame mobiliteit 
Ook voor verkeer en vervoer geldt dat het gebruik van fossiele brandstoffen vervangen moet worden 
door meer duurzame alternatieven. Dat kan door ons op een schonere manier of minder te 
verplaatsen. De gemeente Teylingen zet daarom in op het bevorderen van fietsen en werkt in Holland-
Rijnland-verband aan het faciliteren van laadpalen voor elektrisch vervoer en deelauto’s.  
 

2.4.  Uitvoeringsprogramma  
De acties die de gemeente neemt om toe te werken naar de beschreven doelstellingen worden 
opgenomen in een Uitvoeringsprogramma dat bij dit plan wordt opgesteld. Deze acties sluiten aan bij 
het Collegewerkprogramma en het Raadsprogramma Duurzaamheid. 

 

 
‘Ik heb net 10 panelen op het dak laten plaatsen....Ik ben bijna van het gas af. Maar je moet mij ook 
niet gaan overvragen.’ 

 

 

Deelnemer burgerpanel Team Teylingen 

 
‘Door zelf afval te scheiden, energie te besparen en dergelijke helpt iedereen mee aan een beter 
leefmilieu.’ 
 

Deelnemer burgerpanel Team Teylingen 

 

            

Plan Duurzame Ontwikkeling gemeente Teylingen 

15 

 

 

Link met de SDG’s 

3. Klimaatadaptatie 
Zelfs als het ons gaat lukken om de CO2-emissies te stabiliseren en de opwarming van de aarde tot 
een maximum van 2 graden te beperken, dan nog zullen we ons moeten voorbereiden op de 
onvermijdelijke (en deels nu al merkbare) gevolgen van klimaatverandering (zoals wateroverlast, 
hittestress, droogte en de gevolgen van overstromingen). ‘Klimaatadaptatie’ is gericht op het 
verkleinen en beheersbaar houden van de effecten van klimaatverandering.  
 
 
 
 
 
 
 
3.1.  Landelijke, provinciale en regionale kaders 
Nationale Klimaatadaptatiestrategie (2016) 
De Nationale Klimaatadaptatiestrategie (NAS, 2016) is het Nederlandse antwoord op de oproep van de 
Europese Commissie om uiterlijk in 2017 een klimaatadaptatiestrategie vast te stellen. De NAS brengt 
in vier schema’s – warmer, natter, droger en zeespiegelstijging – de effecten van klimaatverandering 
voor verschillende sectoren in beeld. Uitgangspunt van de NAS is dat een klimaatbestendig Nederland 
een gezamenlijke opgave is, waarvoor iedere Nederlander medeverantwoordelijk is. De NAS vormt de 
opmaat naar een Uitvoeringsprogramma Klimaatadaptatie, dat voortborduurt op alle uitvoering die al 
in gang is gezet, zoals door het Deltaprogramma en het Deltaplan Ruimtelijke Adaptatie (zie 
hieronder). 
 
Nationaal Deltaprogramma  
In het Deltaprogramma zijn de nationale Deltabeslissingen opgenomen: in 2050 voldoen alle primaire 
waterkeringen aan de nieuwe normering die past bij de gewenste beschermingsniveaus, is de 
zoetwatervoorziening robuust en het zoetwatergebruik zuinig en is Nederland zo klimaatbestendig als 
mogelijk ingericht. Het Nationaal Deltaprogramma bevat maatregelen om Nederland te beschermen 
tegen overstromingen (Deltaplan Waterveiligheid), maatregelen voor de waterbeschikbaarheid 
(Deltaplan Zoetwater) en een aanpak en maatregelen om Nederland klimaatbestendig en waterrobuust 
in te richten en zo weerbaar te maken voor extreme weersomstandigheden (Deltaplan Ruimtelijke 
Adaptatie). 
 
Klimaatadaptatiestrategie Provincie Zuid-Holland (2018) 
De provincie Zuid-Holland heeft in de “Klimaatadaptatiestrategie 
Provincie Zuid-Holland (2018)” de ambitie opgenomen om in 2050 
klimaatbestendig en waterrobuust ingericht te zijn en zich voor te 
bereiden op weersextremen en bodemdaling. In 2020 is 
klimaatadaptatie integraal onderdeel van het provinciaal handelen en 
beleid. De provincie heeft zich hard gemaakt om ook het aspect 
‘bodemdaling’ landelijk hoger op de agenda te krijgen. De 
klimaatadaptatiestrategie richt zich op de volgende deelthema’s: 
o  Toekomstbestendige bebouwing 
o  Robuuste infrastructuur 

            

Plan Duurzame Ontwikkeling gemeente Teylingen 

16 

 

o  Een groene leefomgeving (Natuur en groen) 
o  Zoet water en drinkwater 
o  Een adaptieve economie en landbouw 
o  Veerkracht bij weersextremen 

 

3.2.  Stand van zaken 
Hieronder is op basis van Klimaateffectatlas.nl in grote lijnen in beeld gebracht wat de grootste risico’s 
zijn die voortkomen uit klimaatverandering voor de gemeente Teylingen. Een verdiepende evaluatie 
van risico’s is in 2019 uitgevoerd in het kader van de klimaatstresstest.  
 
Droogte 
De kans op droogtestress in de gemeente Teylingen is volgens de Klimaateffectatlas momenteel laag.  
 
Hitte 
Hittestress door warme nachten: Vooral gedurende de nachten kan in bebouwd gebied het stedelijk 
hitte-eiland effect ontstaan. Door de bebouwing blijft het ’s nachts in bebouwd gebied warmer dan in 
het buitengebied. Het zorgt ervoor dat de luchttemperatuur 's nachts minder daalt waardoor 
gevoelige bevolkingsgroepen (baby's, kinderen, ouderen) gezondheidseffecten kunnen ondervinden. 
In de gemeente Teylingen hebben de kernen momenteel gemiddeld een dag tot een week per jaar last 
van hittestress door warme nachten. Door klimaatverandering neemt het risico toe. 
 
Wateroverlast 
Ondergrondverdichting: Door ondergrondverdichting neemt het infiltratievermogen, de 
doorlatendheid en het vochtbergend vermogen van de bodem af. In landbouwgebieden kunnen grote 
machines bijvoorbeeld de bodem samendrukken, waardoor ondergrondverdichting ontstaat. Uit de 
Klimaateffectenatlas blijkt dat het risico op ondergrondverdichting vooral in het noorden van de 
gemeente Teylingen zeer hoog is. 
Verhard oppervlak per buurt: Verhard oppervlak zorgt ervoor dat water minder goed kan weglopen bij 
heftige regenval. Daardoor is in buurten met veel verharding de kans op wateroverlast groter, zeker in 
laaggelegen buurten. Uit de Klimaateffectatlas blijkt dat de kern Voorhout momenteel buurten heeft 
met meer dan 70% verhard oppervlak. In de overige kernen ligt het percentage lager. 
Overigens blijkt uit Waarstaatjegemeente.nl dat tuinen gemiddeld voor 49% versteend oppervlak 
bevatten in de gemeente, gelijk aan het Nederlands gemiddelde. 
 
Overstroming 
De kans die een persoon op een bepaalde locatie per jaar loopt om te maken te krijgen met een 
overstroming heet de plaatsgebonden overstromingskans. De overstromingskans voor 2050 in de 
gemeente Teylingen is volgens de Klimaateffectatlas zeer klein (1/3.000 tot 1/30.000 per jaar) tot klein 
(1/300 tot 1/3.000 per jaar). 
 
 
 
 
 

            

Plan Duurzame Ontwikkeling gemeente Teylingen 

17 

 

3.3.  Doelstellingen Teylingen 
Hoofddoel 
De gemeente Teylingen volgt de stappen van het Deltaplan Ruimtelijke Adaptatie om in 2050 
klimaatbestendig te zijn. 
 
Subdoelen 
o  2020: Risicodialoog met maatschappelijke partners afronden 
o  2021: Uitvoeringsprogramma Klimaatadaptatie opstellen 
o  Groenparticipatie: samen met inwoners meer groen in de gemeente realiseren 
 

 
Inrichting en beheer van de openbare buitenruimte is van oudsher een gemeentelijke taak. De 
afgelopen jaren is de manier waarop die taak wordt uitgevoerd veranderd. Steeds meer wordt de 
buitenruimte op een klimaatadaptieve manier ingericht en beheerd. Middels een klimaatstresstest die 
is uitgevoerd in HLT-verband zijn klimaatrisico’s en mogelijke oplossingen in kaart gebracht. De 
uitkomsten van de klimaatstresstest zijn belangrijke input bij het opstellen van een nieuw 
Uitvoeringsprogramma Klimaatadaptatie dat het huidige Integraal AfvalWaterKetenPlan Bollenstreek 
2016-2020 (IAWKP) moet vervangen. Het uitvoeringsprogramma wordt in 2021 binnen de Bollenstreek 
opgesteld. 
 
Groenparticipatie 
Inwoners worden betrokken bij het thema klimaatadaptatie door middel van groenparticipatie, 
bijvoorbeeld via Operatie Steenbreek en de aanleg van buurttuintjes.  
 
3.4.  Uitvoeringsprogramma 
De acties die de gemeente neemt om toe te werken naar de beschreven doelstellingen worden 
opgenomen in een Uitvoeringsprogramma dat bij dit plan wordt opgesteld. Deze acties sluiten aan bij 
het Collegewerkprogramma en het Raadsprogramma Duurzaamheid. 
 
 

 
‘Ik vind dat we bestand moeten zijn tegen elk soort weer. Maar dat het duurzaam maken ook 
economisch moet worden benaderd. Je kan niet alles doen zonder dat het kosten met zich mee gaat 
brengen. Het is wel een goed streven.’ 
 

Deelnemer burgerpanel Team Teylingen 

 

 

            

Plan Duurzame Ontwikkeling gemeente Teylingen 

18 

 

4. Afval, grondstof, circulair 
De gemeente Teylingen draagt bij aan een steeds sterkere ontwikkeling naar een economisch systeem 
waarin producten en grondstoffen steeds weer hergebruikt worden. De ontwikkeling richt zich op een 
combinatie van technologische verandering en een andere rolverdeling tussen consument en 
producent. 
 
 
 
 
 
 
 

Link met de SDG’s 

 

4.1.  Landelijke kaders 
Voor duurzame ontwikkeling in Teylingen zijn de volgende nationale kaders op het gebied van afval, 
grondstof en circulaire economie van belang. 
 
Landelijk Afvalbeheerplan 2017-2029  
Eind 2017 is het Landelijk Afvalbeheerplan 2017-2029 (LAP3) in werking getreden. In het LAP3 zijn 
(o.a.) de volgende doelstellingen opgenomen: 

o 

reductie hoeveelheid restafval naar max 100 kg per inwoner per jaar in 2020, en max 30 kg per 
inwoner per jaar in 2025.  

o  verhogen van het (huishoudelijk) afvalscheidingspercentage naar 75% in 2020 (en uiteindelijk 

richting de 100%). 

 
Uitvoeringsprogramma VANG 
Het Ministerie van Infrastructuur en Milieu heeft het Uitvoeringsprogramma VANG (Van Afval Naar 
Grondstof) opgezet met als doel om slimmer, efficiënter en zorgvuldiger om te gaan met 
grondstoffen. Vanuit het VANG-programma is o.a. de landelijke doelstelling voor huishoudelijk afval 
gesteld op 75% afvalscheiding en maximaal 100 kg restafval per inwoner per jaar in 2020. 
 
Nederland Circulair 2050 & Grondstoffen-akkoord 
In het Rijksbrede programma Nederland Circulair 2050 en het daaraan gekoppelde Grondstoffen-
akkoord is aangegeven dat Nederland in het jaar 2050 circulair moet zijn. De ambitie hierbij is om in 
2030 50% minder primaire grondstoffen (mineraal, fossiel en metalen) te gebruiken. De provincie Zuid-
Holland heeft het Grondstoffenakkoord mede ondertekend en zet in op o.a. regionale netwerken en 
het zelf circulair en biobased inkopen. 
 
Uitvoeringsprogramma Circulaire Economie 2019-2023 
In het Rijks Uitvoeringsprogramma Circulaire Economie 2019-2023 zijn vijf prioritaire ketens benoemd: 
‘biomassa en voedsel’, ‘kunststoffen’, ‘maakindustrie’, ‘bouw’ en ‘consumptiegoederen’. 
Circulair inkopen is één van de instrumenten die worden ingezet om een circulaire economie te 
bereiken. Er is een aantal ‘actielijnen’ benoemd waarin bepaalde inkoopaspecten worden uitgediept. 

            

Plan Duurzame Ontwikkeling gemeente Teylingen 

19 

 

 

Raamovereenkomst Verpakkingen 2013-2022 
De aanpak van zwerfafval in Nederland heeft een extra impuls gekregen door de Raamovereenkomst 
Verpakkingen 2013-2022. Gemeenten kunnen vanuit deze raamovereenkomst jaarlijks een vergoeding 
ontvangen voor de extra inzet op preventie en aanpak van zwerfafval. 
 
4.2.  Stand van zaken 
Afvalbeleid 
De inzameling van huishoudelijk afval is van oudsher een gemeentelijke taak. Die wordt steeds 
duurzamer uitgevoerd. Door betere scheiding van huishoudelijk afval en het terugbrengen van de 
hoeveelheid afval kunnen grondstoffen bespaard worden. Teylingen neemt de landelijke 
doelstellingen op het gebied van afval over: in 2020 een afvalscheiding van huisvuil van 75% en 
maximaal 100 kg restafval per persoon per jaar. Volgens de GDI scoort Teylingen met een 
afvalscheidingspercentage voor het huishoudelijk afval van 61% in 2018 boven het landelijk 
gemiddelde. De gemeente is hiermee op weg naar de landelijke doelstelling voor het scheiden van 
huishoudelijk afval van 75% in 2020, al ligt er nog een opgave.  
 
Volgens gegevens van het CBS is de gemiddelde hoeveelheid restafval per inwoner 163,7 kg in 2018 in 
Teylingen. Daarmee is Teylingen nog 63,7 kg verwijderd van de VANG-doelstelling van 100 kg restafval 
per inwoner per jaar in 2020.  
 
Inkoopbeleid 
De gemeente Teylingen koopt jaarlijks veel producten en diensten in, zoals energie, rioolpijpen, 
straatstenen, koffie en thee, maar ook advies, onderzoek en dienstverlening. Via het inkoopbeleid 
draagt de gemeente direct bij aan een duurzame en circulaire economie. MVI inkopen staat binnen de 
gemeentelijke organisatie al hoog op de agenda. De gemeente Teylingen heeft het Manifest 
Maatschappelijk Verantwoord Inkopen (MVI) ondertekend. Een belangrijke afspraak in dit Manifest is 
het komen tot een Actieplan MVI. In 2018 zijn de werkprocessen herzien en sinds 2019 wordt gewerkt 
met een MVI-zelfevaluatiesysteem waarin resultaten kunnen worden geregistreerd. In december 2020 
dient minimaal 50% van de inkoopwaarde vanuit de MVI-principes gerealiseerd te worden. Een 
overzicht van de bereikte resultaten tot en met 2020 volgt bij de voorgenomen jaarrapportage in 2021. 
 
In het actieplan MVI zijn de volgende ambities opgenomen: 

realiseren van energieneutraal inkopen in 2025 
circulair handelen bij inkopen in 2025 

o 
o 
o  maximaal behoud en verbetering van natuurlijk kapitaal, van de ecologische structuur en 

biodiversiteit in 2025 
realiseren van zoveel mogelijk sociale inclusie in de maatschappij in 2025 

o 

            

Plan Duurzame Ontwikkeling gemeente Teylingen 

20 

 

4.3.  Doelstellingen Teylingen 
 

Hoofddoel 
Teylingen volledig circulair in 2050 en de gemeentelijke organisatie duurzaam in 2030 
 
Subdoelen 
o  Maatschappelijk Verantwoord Inkopen door gemeentelijke organisatie: 50% eind 2020, 100% 

eind 2025. 

o  Voldoen aan landelijke VANG-doelstellingen voor huishoudelijk afval 

o  2020: 75% scheiding van huishoudelijk afval en maximaal 100 kg restafval per persoon 

per jaar 

o  2025: maximaal 30 kg restafval per persoon per jaar 

o  Gemeentelijke afvalstromen Buitenruimte hergebruiken: bladafval, bermgras, bomen. 
o  Stimuleren circulaire economische ontwikkeling: innovatieondersteuning bedrijven en inwoners  
 

 
Het streven naar een circulaire economie draagt bij aan de bescherming van natuurlijke hulpbronnen 
en het beperken van klimaatverandering. In een circulaire economie worden producten en 
grondstoffen na gebruik weer ingezet om nieuwe waarden te genereren: afval wordt weer grondstof.  
 
Afvalbeleid 
Hieraan draagt Teylingen bij door huishoudelijk afval zoals papier, drankkartons, metaal, glas, GFT en 
plastic gescheiden in te zamelen. Voor het behalen van de doelstellingen op het gebied van afval is 
nieuw afvalbeleid opgesteld. Besluitvorming daarover heeft in maart 2020 plaatsgevonden. 
 
Faciliteren initiatieven circulaire economie 
De gemeente stimuleert de ontwikkeling van de circulaire economie daarnaast door onverminderd te 
blijven inzetten op maatschappelijk verantwoord inkopen (MVI). Dat gebeurt aan de hand van het 
Actieplan MVI. 
  
In Teylingen worden initiatieven op het gebied van circulaire economie uit de samenleving en het 
bedrijfsleven gefaciliteerd.  Denk bijvoorbeeld aan ondersteuning van pilots met ondernemers om 
groenafval/blad te fermenteren naar herbruikbare bladaarde op eigen locatie, het verduurzamen van 
het wagenpark van een lokale ondernemer, het verduurzamen van evenementen en het verminderen 
van afval, etc. In 2021 wordt daarnaast een beleidsplan met actieprogramma voor de circulaire 
economie in de gemeente opgesteld om samen met het bedrijfsleven de ontwikkeling daarvan te 
versnellen. 
 

4.4.  Uitvoeringsprogramma 
De acties die de gemeente neemt om toe te werken naar de beschreven doelstellingen worden 
opgenomen in een beleidsplan Circulaire Economie en uitvoeringsprogramma dat bij dit plan wordt 
opgesteld. Deze acties sluiten aan bij het Collegewerkprogramma en het Raadsprogramma 
Duurzaamheid. 
 
‘Geen afval meer? Dit is niet alleen afhankelijk van de gemeente. Lijkt me lastig.’ 
 

Deelnemer burgerpanel Team Teylingen 

            

Plan Duurzame Ontwikkeling gemeente Teylingen 

21 

 

 

Link met de SDG’s 

5. Natuur, milieu, biodiversiteit 
Voor een gezonde en prettige leefomgeving zijn de kwaliteit en kwantiteit van groen en water in de 
gemeente van belang. Bij biodiversiteit gaat het om de verscheidenheid aan levensvormen (flora en 
fauna) op aarde, ofwel de diversiteit aan soorten die onderling in een samenhangend geheel (een 
ecosysteem) met elkaar en met hun omgeving verbonden zijn. Ecosystemen leveren ook producten en 
diensten die onmisbaar zijn voor mensen. Voorbeelden van deze ecosysteemdiensten zijn schone 
lucht, voorkomen van hittestress, opvang CO2, waterberging en ruimte voor ontspanning. Verlies aan 
biodiversiteit is dus niet alleen het verlies van (bedreigde) soorten, maar leidt ook tot een 
vermindering van de kwaliteit van onze leefomgeving en kan invloed hebben op onze gezondheid. Via 
landelijk en gemeentelijk natuurbeleid wordt geprobeerd om de natuur te beschermen en de 
wereldwijde afname in biodiversiteit af te remmen.  
 
 
 
 
 
 
 
5.1.  Landelijke, provinciale en regionale kaders 
Voor duurzame ontwikkeling in Teylingen zijn de volgende nationale kaders op het gebied van natuur, 
milieu en biodiversiteit van belang. 
 
Wet Natuurbescherming  
Sinds 1 januari 2017 is de nieuwe Wet Natuurbescherming in werking getreden. Deze wet verplicht 
iedereen zorg te dragen voor alle (inheemse) planten en dieren in Nederland.  
 
Wet milieubeheer 
De Wet milieubeheer (Wm) is de belangrijkste milieuwet en bepaalt welk wettelijk gereedschap kan 
worden ingezet om het milieu te beschermen. Nog niet alle milieuwetten zijn in de Wet milieubeheer 
ondergebracht. De belangrijkste 'losse' wetten zijn: de Wet Geluidhinder, de Waterwet, de Wet 
bodembescherming en de Meststoffenwet. Deze wetten zullen net zoals de Wet milieubeheer 
opgenomen worden in de Omgevingswet. 
 
Tweede Nationaal Waterplan (NWP2) 
Het tweede Nationaal Waterplan (NWP2) beschrijft de hoofdlijnen, principes en richting van het 
nationale waterbeleid in de periode 2016-2021, met een vooruitblik richting 2050. 
 
Regionale strategie natuur, landschap en recreatie Holland Rijnland 
In de regionale strategie natuur, landschap en recreatie is vastgelegd welke gebieden van belang zijn 
voor het vergroten van biodiversiteit, ecosysteemdiensten en het vergroten van recreatieve 
aantrekkelijkheid. Holland Rijnland zorgt ervoor dat er vanuit het regionaal Groenprogramma fondsen 
ter beschikking worden gesteld om projecten uit te voeren die biodiversiteit en waterrecreatie 
vergroten. Dit programma is in 2019 verlengd tot en met 2024. 
 

            

Plan Duurzame Ontwikkeling gemeente Teylingen 

22 

 

5.2.  Stand van zaken 
Aan de hand van het Uitvoeringsprogramma duurzaamheid 2016-2018 is de afgelopen periode 
voortgang geboekt op dit thema. Zo is in 2016 een Beleidsplan Groen opgesteld waarin duurzaamheid 
een belangrijk speerpunt is. De volgende vier thema’s spelen daarin een centrale rol: 

o  Klimaatadaptatie 
o  Biodiversiteit en natuurbeleid 
o  Duurzaam en circulair inkopen 
o 

Integreren duurzaamheid in eigen werkwijzen 

Het Beleidsplan Groen loopt tot en met 2020. Voor de periode na 2020 wordt ter vervanging daarvan 
een nieuw beleidsplan biodiversiteit opgesteld. 
 
Veel inwoners van Teylingen hebben aangegeven dat ze een groene leefomgeving belangrijk vinden. 
De gemeente draagt daaraan bij door het diverser aanplanten van groen. Door het ondersteunen van 
bewonersinitiatieven op het gebied van vergroening (groenparticipatie) wordt niet alleen bijgedragen 
aan een groenere leefomgeving, maar ook aan een klimaatadaptieve gemeente en inclusieve 
samenleving. 
 

5.3.  Doelstellingen Teylingen 
 

Hoofddoelen 
o  Natuur en biodiversiteit: waar mogelijk beschermen en versterken – kansen zoeken en realiseren 

binnen gemeentelijke taken en met maatschappelijke partijen. 

o  Milieu: gebruiken wet- en regelgeving i.s.m. ODWH 
 
Subdoelen o.a. 
o  Natuurvriendelijke inrichting en beheer als norm: o.a. maaien, oevers, bermen 
o  Weidevogelreservaat uitwerking als gebiedskans 
o  Deelname Landschapstafels Duin- en Bollenstreek en Leidse Ommelanden voor 

gemeentegrensoverschrijdend werken aan aantrekkelijk landschap met aandacht voor 
natuurkansen. 

 

 
In 2014 heeft de gemeente Teylingen haar Structuurvisie Teylingen opgesteld. Deze structuurvisie 
biedt een samenhangend ontwikkelingskader voor de gewenste ruimtelijke ontwikkelingen op 
hoofdlijnen tot 2030 vanuit een duidelijke stip op de horizon: Teylingen gaat duurzaam bloeien. Onder 
meer de zorg voor voldoende aantrekkelijke recreatiemogelijkheden dicht bij huis, het bijdragen aan 
versterking van het toerisme in de Bollenstreek, en een duurzame landbouw worden als doelstellingen 
benoemd. Een belangrijke doelstelling is ook het behouden en versterken van de biodiversiteit in de 
gemeente, waarbij nadrukkelijk aansluiting wordt gezocht met gebieden en initiatieven in de regio.  
 
Kader Duurzame Gebiedsontwikkeling 
Een belangrijk instrument om dat te bereiken is het Kader Duurzame gebiedsontwikkeling dat in 2019 
is opgesteld en waarover in 2020 besluitvorming plaatsvindt in de raad. Bij het Kader is een Handboek 
Duurzaam Inrichten en Beheren van de Openbare Ruimte beschikbaar. In het Kader worden voor alle 
projecten concrete duurzaamheidsambities afgesproken zodat deze niet voor ieder project ad hoc 
worden bepaald. 

            

Plan Duurzame Ontwikkeling gemeente Teylingen 

23 

 

Uitvoeringsprogramma biodiversiteit 
In 2021 wordt een nieuw Uitvoeringsprogramma biodiversiteit opgesteld dat het huidige Beleidsplan 
Groen vervangt. Het in 2019 opgestelde rapport Biodivers en duurzaam Teylingen is daarvoor een 
belangrijk startpunt. Dat rapport bevat kansen en risico’s die er binnen de gemeente zijn op het 
gebied van een biodivers en duurzaam gemeentelijk landschap. Per leefgebied of verbinding zijn de 
kansen benoemd en mogelijke partners in beeld gebracht. 
 
Samenhang met klimaatadaptatie 
Het thema Natuur, milieu en biodiversiteit hangt nauw samen met het thema Klimaatadaptatie. Een 
toename van groen in de gemeente draagt immers niet alleen bij aan meer biodiversiteit, maar zorgt 
er ook voor dat overtollig regenwater beter kan wegvloeien en dat het minder warm wordt in de 
gebouwde omgeving. Met bijvoorbeeld GroenDichterbij wordt samen met inwoners, de gemeente en 
andere partijen gewerkt aan een groener leefklimaat. 
 
5.4.  Uitvoeringsprogramma 
De acties die de gemeente neemt om toe te werken naar de beschreven doelstellingen worden 
opgenomen in een Uitvoeringsprogramma dat bij dit plan wordt opgesteld. Deze acties sluiten aan bij 
het Collegewerkprogramma en het Raadsprogramma Duurzaamheid. 
 
 

natuur in Teylingen is. 

62%  … vindt dat er voldoende openbare 
‘In vergelijking met de ons omringende gemeentes 
heeft Teylingen voldoende groen, volgens mij.’ 
 

Deelnemer burgerpanel Team Teylingen 

openbare natuur in Teylingen is. 

38%  … vindt dat er niet voldoende 
‘Er wordt relatief meer volgebouwd ten koste van 
groen en water.’ 
 
Deelnemer burgerpanel Team Teylingen 

 
 
 

            

Plan Duurzame Ontwikkeling gemeente Teylingen 

24 

 

 

 

Link met de SDG’s 

6. Inclusieve samenleving 
De gemeente Teylingen wil samen met inwoners werken aan duurzame ontwikkelingen. Iedereen moet 
daaraan mee kunnen doen. Participatie (meedenken en meedoen) van iedere inwoner, organisatie en 
ondernemer staat centraal binnen het thema Inclusieve samenleving. Projecten als buurtgroen, 
energiebesparing op straat- en wijkniveau, en de inzet van energiecoaches dragen niet alleen bij aan 
meer biodiversiteit, klimaatadaptatie, of de energietransitie, maar zorgen ook voor meer sociale 
verbondenheid. Het thema Inclusieve samenleving komt op die manier terug in de andere thema's van 
dit Plan Duurzame Ontwikkeling. 
 
 
 
 
 
 
 
 
 
 
6.1.  Landelijke, provinciale en regionale kaders 
 
Participatie en de Omgevingswet 
Participatie is een belangrijke pijler onder de Omgevingswet die naar verwachting vanaf 2022 van 
kracht wordt. De Omgevingswet stimuleert vroegtijdige participatie om de kwaliteit van oplossingen te 
vergroten en ervoor te zorgen dat verschillende perspectieven, kennis en creativiteit tijdig op tafel 
komen. 
Participatie is met de Omgevingswet niet vrijblijvend (de ‘rechtmatige overheid’ uit het NSOB-model). 
De Omgevingswet zegt over participatie: ‘het in een vroegtijdig stadium betrekken van 
belanghebbenden [...] bij het proces van de besluitvorming over een project of activiteit’. Met 
belanghebbenden bedoelt de wet burgers, vertegenwoordigers van bedrijven, professionals van 
maatschappelijke organisaties en bestuurders van overheden. 
In het Omgevingsbesluit staan regels om participatie te waarborgen. Bij het projectbesluit en het 
omgevingsplan geeft een overheid in een kennisgeving aan hoe het participatietraject eruit komt te 
zien. Ook is een motiveringsplicht opgenomen: het bevoegd gezag geeft bij het besluit aan hoe het de 
omgeving bij de voorbereiding heeft betrokken en wat het met de resultaten heeft gedaan. 
De motiveringsplicht geldt voor de omgevingsvisie, het programma, het omgevingsplan en het 
projectbesluit. Voor de omgevingsvergunning wordt nog geregeld dat de initiatiefnemer in de 
aanvraag moet aangeven of – en hoe – er overleg is geweest met belanghebbenden. Dat gebeurt in de 
omgevingsregeling. 
WAT je moet regelen staat in de Omgevingswet en in het Omgevingsbesluit. Omdat participatie 
maatwerk is, schrijft de wet niet voor HOE de participatie moet plaatsvinden. De wet geeft het 
bevoegd gezag en de initiatiefnemer de vrijheid eigen keuzes te maken voor de inrichting van het 
participatieproces. De locatie, het soort besluit, de omgeving en de betrokkenen zijn immers elke keer 
anders. Ook het moment waarop participatie start, verschilt per keer. 
 

            

Plan Duurzame Ontwikkeling gemeente Teylingen 

25 

 

6.2.  Stand van zaken 
Volgens de Nationale Monitor Duurzame Gemeenten van Telos scoort Teylingen in 2019 53.9 op het 
gebied van maatschappelijke participatie. Daarmee staat de gemeente op plek 129 van de in totaal 
355 gemeenten, een verbetering van de positie ten opzichte van eerdere jaren. Het niveau van 
burgerparticipatie ligt ook volgens de Gemeentelijke DuurzaamheidsIndex (GDI) in Teylingen met 58% 
iets boven het landelijk gemiddelde van 55,1%. 
 
De scores uit de Duurzaamheidsbenchmark 2019 van Telos die betrekking hebben op het thema 
Inclusieve samenleving zijn voor Teylingen goed. Telos concludeerde dat de totale duurzaamheidscore 
van Teylingen in de voorbije jaren verder en aanzienlijk is gegroeid en sterker dan het gemiddelde van 
de Nederlandse gemeenten. De scores op politieke en economische participatie, onderwijs, 
woonomgeving, en gezondheid, springen er in positieve zin uit en laten een groei zien ten opzichte 
van 2014. De economische participatie daalde in die periode licht. 
 

Score 2014 

Score 2019 

Thema 
Maatschappelijke participatie 
Politieke participatie 
Economische participatie 
Gezondheid 
Onderwijs 
Woonomgeving 
Ontwikkeling van de voor het thema Inclusieve samenleving relevante sores voor Teylingen in de Duurzaamheidsbenchmark van 
Telos in de periode 2014 2019. 

47.7 
62.9 
61.0 
53.3 
57.3 
44.8 

53.9 
63.9 
57.6 
63.0 
62.1 
58.4 

Op het gebied van duurzame ontwikkeling heeft de gemeente Teylingen de afgelopen jaren projecten 
uitgevoerd die een bijdrage leveren aan een inclusieve samenleving. Voorbeelden daarvan zijn 
straatprojecten ter verduurzaming van woningen, of groenparticipatieprojecten, bijvoorbeeld via 
Operatie Steenbreek en de aanleg van buurttuintjes. 
 

6.3.  Doelstellingen Teylingen 
 

Hoofddoel 
Duurzame ontwikkeling als gezamenlijke maatschappelijke uitdaging via buur- en buurtprojecten 
organiseren. 
 

 
Het hoofddoel binnen het thema Inclusieve samenleving van dit beleidsplan is om ervoor te zorgen 
dat iedereen kan meedoen aan duurzame ontwikkeling. Duurzame ontwikkeling realiseert de 
gemeente samen met organisaties en met inwoners. Ook binnen de andere thema’s van dit plan 
worden projecten uitgevoerd die bijdragen aan die doelstelling. Denk bijvoorbeeld aan groenprojecten 
die inwoners samen opzetten en die steun ontvangen van de gemeente. Of denk aan straatprojecten 
waarin inwoners samen met hun buren onderzoeken hoe ze hun huizen kunnen isoleren en energie 
kunnen besparen.  
 

            

Plan Duurzame Ontwikkeling gemeente Teylingen 

26 

 

6.4.  Uitvoeringsprogramma 
De acties die de gemeente neemt om toe te werken naar de beschreven doelstellingen worden 
opgenomen in een Uitvoeringsprogramma dat bij dit plan wordt opgesteld. Deze acties sluiten aan bij 
het Collegewerkprogramma en het Raadsprogramma Duurzaamheid. 
 
 

 
‘Ik doe voor mezelf zoveel mogelijk mee. Zonnepanelen, meer groen en afval scheiden. Maat ik heb op 
dit moment onvoldoende tijd om verder mee te doen of te denken.’ 
 

Deelnemer burgerpanel Team Teylingen 

 

 

            

Plan Duurzame Ontwikkeling gemeente Teylingen 

27 

 

7. Organisatie en monitoring 
 
Organisatie 
Dit Plan Duurzame Ontwikkeling is dusdanig opgesteld dat de uit te voeren acties om de gestelde 
ambities en doelstellingen te realiseren, logisch onderdeel zijn van het takenpakket van de diverse 
gemeentelijke domeinen en afdelingen. De overall monitoring en voortgangsbewaking van de 
implementatie van dit Plan Duurzame Ontwikkeling ligt op ambtelijk niveau in handen van de 
gemeentelijke duurzaamheidscoördinator. Op bestuurlijk niveau ligt de uiteindelijke 
verantwoordelijkheid bij de wethouder duurzaamheid. 
 
Monitoring 
 

Hoofddoelen 
o  Toetsbare uitvoering geven aan de duurzame doelen die in het collegewerkprogramma zijn 

opgenomen. 

o  Activiteitensturing en –verantwoording op basis van een dynamisch doelenprogramma 

Duurzame Ontwikkeling met een uitvoeringsprogramma.  

o  De ontwikkeling van omgevings- en wijkmonitoring in samenwerking met TELOS over Teylingen 

als duurzame gemeenschap. 

o  Frequente afstemming over voortgang en nieuwe ontwikkelingen met (een vertegenwoordiging 

van) de raad 

 
 

 
Monitoring is een belangrijk instrument bij de uitvoering van dit Plan Duurzame Ontwikkeling. Dat 
gebeurt via de duurzaamheidsbalans van Telos en door middel van een jaarlijkse rapportage bij dit 
Uitvoeringsprogramma.  

o  Duurzaamheidsbalans Telos  

Om duurzame ontwikkeling te kunnen meten heeft Telos de duurzaamheidbalans ontwikkeld. 
In een duurzaamheidbalans brengt Telos de belangrijkste indicatoren voor de ontwikkeling 
van een gebied samen. Daardoor ontstaat een ‘foto’ van de Teylingse samenleving. In de 
duurzaamheidsbalans van Telos nemen de Sustainable Development Goals van de VN een 
belangrijke plaats in. 
Jaarlijkse voortgangsrapportage aan de hand van indicatoren en op actieniveau 
Jaarlijks wordt gerapporteerd over de voortgang van de acties in het uitvoeringsprogramma 
bij dit Plan Duurzame Ontwikkeling. Ook maakt de rapportage aan de hand van indicatoren 
inzichtelijk of de gemeente Teylingen op weg is de in dit plan opgenomen doelstellingen te 
behalen.  

o 

 
De jaarlijkse evaluatie van het beleid duurzame ontwikkeling wordt aangegrepen om de het 
uitvoeringsprogramma bij te stellen aan de hand van nieuwe ontwikkelingen en kansen en om een 
nieuwe ‘jaarlaag’ toe te voegen. 
 
Per thema zijn er daarnaast de volgende onderstaande monitoringsinstrumenten beschikbaar. 
 

            

Plan Duurzame Ontwikkeling gemeente Teylingen 

28 

 

Energie 

o  Voortgang van de energietransitie wordt regionaal gemonitord binnen het Energieakkoord 

Holland Rijnland: www.wijzijnon.nl  

o  Gemeentelijke informatie over verbruik en opwek van energie is ook te vinden via de 

www.Klimaatmonitor.nl . 

o  Maatwerkonderzoek, zoals de telling van zonnepanelen via een luchtfoto 

 
Afval, grondstof, circulair 

o 

Jaarlijks: aparte monitoring en rapportage op gebied van afval.  

 
Natuur, milieu, biodiversiteit 

o  Milieu: rapportage Omgevingsdienst 
o  Resultaten Buitenruimte op het gebied van biodiversiteit 
o  Natuur: ontwikkeling bijenstand, natuurvriendelijke oevers, maaibeleid 

 
Inclusieve samenleving 

o  De meeste directe acties zijn onderdeel van sociaal domein. Vanuit duurzaamheid worden 

thema’s verbonden aan overige lokale ontwikkelingen. 

 
 
 
 
 

            

Plan Duurzame Ontwikkeling gemeente Teylingen 

29 

