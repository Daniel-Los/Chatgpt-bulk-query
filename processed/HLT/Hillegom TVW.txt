TVW Hillegom
Transitievisie Warmte Hillegom

 

Colofon (TVW)

Dit is een product van Royal HaskoningDHV, gemaakt in opdracht van de gemeente Hillegom, Teylingen en Lisse.

Opdrachtgever: HLT Samen (contactpersoon Marijke Waterreus)

Status: Definitief

Datum: 28 oktober 2021

Uitgevoerd door: Royal HaskoningDHV Nederland B.V.

In samenwerking met: EMMA

Projectreferentie: BH2793

Auteurs: Margit Heine, Christiaan Hoetz, Marin Epema, Nienke van der Smissen, Anja Boekenoogen

Beelden en iReport: Stéphane Pulles, Anja Boekenoogen, Maarten Wansink, Marthe Grotenhuis, Rick van Nielen, 
Mark van Rotterdam

Projectleider: Marco Plantema

2

| TVW Hillegom Colofon (TVW)

 

 

 

Inhoudsopgave

Voorwoord                                                                                                                                     5

Samenvatting                                                                                                                               6
De warmteoplossingen
                                                                                                                                      7
                                                                                                                                             8
De route naar 2050

Inleiding                                                                                                                                         9
Waarom we van het aardgas af willen
                                                                                                        10
                                                                                                                11
Wat is een Transitievisie Warmte?
Hoe hangt het samen met andere processen
                                                                                           11

De route naar een aardgasvrij Hillegom                                                                            14
Onze uitgangspunten
                                                                                                                                       15
                                                                                                                                                             16
De opgave
                                                                                                                                                                17
Ons doel
Hoe we er nu voor staan
                                                                                                                                  18
                                                                                                                       19
Hoe we dit voor elkaar krijgen
                                                                                         24
Waar gaat gemeente Hillegom mee beginnen
Hoe gaan we om met communicatie en participatie
                                                                              28

Oplossingen om gebouwen zonder aardgas te verwarmen                                        30
Belangrijke aandachtspunten bij de oplossingen
                                                                                    34
                                                                                                                        36
Hoe is de WAT-kaart bepaald?
WAT-kaart: Wat zijn kansrijke oplossingen voor onze gemeente
                                                        38
                                                                                                                              39
De oplossingen per gebied

Wie heeft over deze Transitievisie Warmte meegedacht?
Wie heeft wanneer meegedacht?
Wat vinden onze inwoners?

                                          44
                                                                                                                 44
                                                                                                                            47

                                                                                                          51
Wat kan ik nu al doen?
Geen-spijt-maatregelen
                                                                                                                                   51
Energieloket van de gemeente Hillegom                                                                                                     53
Meer informatie
                                                                                                                                                 53
Duurzaamheidslening
                                                                                                                                      53
                                                                                                                                                       53
Energiecoach
Leren van voorbeeldwoningen
                                                                                                                       53

Bijlage                                                                                                                                          54

Bijlage: Verdieping en achtergrond                                                                                    55

Colofon (TVW)

 
TVW Hillegom |

 

3

 

Uitleg van de warmte-oplossingen
De besparing bij het isoleren van alle woningen
Achtergrondinformatie platform SETuP
Toelichting op het participatietraject
Onze uitgangspunten voor de Transitievisie Warmte

                                                                                                               55
                                                                                     66
                                                                                                      67
                                                                                                          68
                                                                             70

4

| TVW Hillegom Colofon (TVW)

 

 

 

Voorwoord

Ga naar http://energietransitiehlt.ireporting.nl/tvw-hillegom/voorwoord/ voor een filmpje met het voorwoord 
van de wethouder of begin direct met het lezen van de transitievisie warmte via onderstaande links. De bijlagen 
zijn ook op de site te vinden onder 'Downloads'.

De Transitievisie Warmte van de gemeente Hillegom bestaat uit zeven onderdelen.

Samenvatting - Lees hier de samenvatting van de Transitievisie Warmte. 

Inleiding - Hier wordt uitgelegd wat een Transitievisie Warmte is en waarom dit belangrijk is. 

De route naar een aardgasvrij Hillegom – Hier beschrijven we de opgave, ons doel en welke stappen we gaan 
zetten naar een duurzaam verwarmde gebouwde omgeving.

Oplossingen om gebouwen zonder aardgas te verwarmen - Hier beschrijven we de verschillende duurzame 
warmteoplossingen die in onze gemeente in beeld zijn. Op een kaart zijn de mogelijkheden per buurt te zien. Ook 
leggen we hierbij uit waarom juist deze mogelijkheden interessant/kansrijk zijn.

Wie heeft over deze Transitievisie Warmte meegedacht? - Hier beschrijven we wie er meegedacht heeft over deze 
Transitievisie warmte, wat hun rol is geweest en hoe zij betrokken zijn.

Wat kan ik nu al doen? - Hier beschrijven we wat inwoners en gebouweigenaren nu al kunnen doen om de 
CO2-uitstoot kleiner te maken, zonder dat zij daar later spijt van krijgen.

Verdieping en achtergrond – In deze bijlage is meer informatie te vinden over de verschillende technieken, hoe dit 
onderzoek is uitgevoerd, het participatieproces en wat de (door de gemeenteraad vastgestelde) uitgangspunten 
zijn voor de warmtetransitie

Voorwoord

 
TVW Hillegom |

 

5

 

Samenvatting

Net als alle gemeenten in Nederland staan we in Hillegom voor de opgave om in 2050 klimaatneutraal[1] te zijn. 
De gemeente Hillegom heeft ook als doel om in 2050 energieneutraal[2] te zijn (zie Omgevingsvisie). Om deze 
doelen te halen, moeten alle gebouwen op een duurzame manier worden verwarmd. Nu gebruiken we hiervoor 
nog aardgas. Dat is niet duurzaam. Daarom gaan we stap voor stap aan de slag met het aardgasvrij maken van 
alle gebouwen in de gemeente Hillegom. In de Transitievisie Warmte geven we aan wat we komende jaren doen 
om dat voor elkaar te krijgen. We kiezen voor duurzame warmteoplossingen die betaalbaar zijn voor onze 
inwoners.

Nieuwbouw(wijken) worden al zonder aardgas gebouwd, maar bestaande gebouwen gebruiken vooral nog 
aardgas. De gemeente Hillegom wil voor 2030 nog geen bestaande wijken aardgasvrij maken. Er zijn daarvoor 
nog te veel dingen onzeker. Dat betekent niet dat we afwachten: we beginnen nu al met de voorbereidingen. Wat 
we nu al zeker weten is dat we energie moeten besparen. En we dragen bij aan een aantal gezamenlijke 
verdiepende onderzoeken. Op die manier weten we straks beter hoe en wanneer wij gebouwen aardgasvrij 
kunnen maken. Welke oplossing het ook wordt: aardgas dat je niet gebruikt, hoef je ook niet te vervangen door 
een duurzaam alternatief.

Daarom streven we naar het volgende doel op het gebied van energiebesparing:

•
•

In 2025: 10% energiebesparing in de gebouwde omgeving[3] ten opzichte van 2014;
In 2030: 15% energiebesparing in de gebouwde omgeving ten opzichte van 2014. Dit kan bijvoorbeeld door 
55% van de gebouwen te isoleren en 30% te voorzien van hybride warmtepompen.  

Met energiebesparing alleen wordt Hillegom niet aardgasvrij. Daarom hebben we ook onderzocht hoe de huizen 
en gebouwen in onze gemeente zonder aardgas verwarmd kunnen worden. Daarbij hebben we gekeken naar 
verschillende technieken. Voorbeelden zijn een warmtenet met verschillende warmtebronnen, elektrische 
warmtepompen en groen gas. 

Een warmtenet noemen we een collectieve oplossing. In dat geval kan een hele straat, buurt of wijk gebruik 
maken van dezelfde oplossing. Dat gebeurt door de gebouwen aan te sluiten op een warmtebron via een 
leidingnetwerk. Hier stroomt warm water doorheen. Dit verwarmt weer het water dat door het (centrale) 
verwarmingssysteem (bijvoorbeeld de radiatoren) van de aangesloten gebouwen stroomt. Behalve warmtenetten 
bestaan er ook individuele oplossingen; de warmte wordt dan in of bij het gebouw zelf opgewekt. Voorbeelden 
zijn een elektrische warmtepomp en een CV-ketel die gebruik maakt van groen gas of waterstof. Een tussenvorm, 
met zowel een warmtepomp als een CV-ketel met gasaansluiting, noemen we een hybride oplossing. Meer 
informatie over de oplossingen en de warmtebronnen leest u in ‘Verdieping en achtergrond’ .

1 Onze gemeente is klimaatneutraal als er netto geen broeikasgassen meer worden uitgestoten (naast 

CO2-emissies zijn dit ook emissies van andere broeikasgassen).

2 Energieneutraal wil zeggen dat er evenveel energie lokaal en duurzaam binnen de gemeente wordt opgewekt 

als dat er verbruikt wordt.

3 Alle gebouwen in Hillegom, zoals woningen, kantoren en winkels.

6

| TVW Hillegom Samenvatting

 

 

 

De warmteoplossingen

Uiteindelijk moet iedere gebouweigenaar zelf een keuze maken hoe hij of zij zijn woning of gebouw verwarmt. 
Maar dit kan alleen binnen de mogelijkheden die de infrastructuur geeft. Die infrastructuur bestaat uit het 
elektriciteitsnetwerk, het gasnetwerk en mogelijk een warmtenet.

De gemeente Hillegom kan worden verdeeld in twee gebieden: de bebouwde kom en het landelijk gebied. Ze 
hebben beide eigen kansrijke duurzame warmteoplossingen. We wijzen nu nog geen wijken aan die van het gas 
af gaan, maar geven wel een beeld wat zou kunnen, met de kennis van nu. Wanneer de gemeente voornemens is 
om wijken van het aardgas af te halen moeten zij minimaal 8 jaar van te voren aangeven wat de alternatieve 
warmte-oplossing voor een wijk is.

1. De bebouwde kom van Hillegom

1

Voor de bebouwde kom van Hillegom denken we aan zowel collectieve warmtenetten als individuele oplossingen. 
De maatschappelijke kosten  van die twee oplossingen liggen dicht bij elkaar. Bij individuele oplossingen gaat het 
in de basis om verwarmen met behulp van elektriciteit (zoals met warmtepompen). Dit soort oplossingen zijn 
alleen mogelijk als de gebouwen goed geïsoleerd zijn. Woningen moeten dan ten minste energielabel  B hebben. 
Als we veel gebouwen met behulp van elektriciteit gaan verwarmen moet ook het elektriciteitsnetwerk 
verzwaard of uitgebreid worden. Ook ruimtelijke (on)mogelijkheden, zoals ruimte in de ondergrond, zullen net als 
kosten, beïnvloeden welke oplossingen mogelijk zijn.

2

Hybride warmtepompen zijn ook mogelijk. Een hybride warmtepomp is een warmtepomp die op elektriciteit 
werkt in combinatie met een CV-ketel op gas. Om hier gebruik van te kunnen maken, hoeven gebouwen minder 
goed geïsoleerd te zijn dan bij volledig elektrische verwarming met alleen warmtepompen. Ook wordt er minder 
elektriciteit verbruikt. Een hybride oplossing heeft ook nog gas nodig. Dat kan nu nog aardgas zijn. Uiteindelijk 
kan dit vervangen worden door groen gas of misschien zelfs waterstof. Op dit moment gaan we ervan uit dat áls 
er hernieuwbare gassen komen, dat niet veel zal zijn. Niet iedereen kan hier dan gebruik van maken. Dat betekent 
dat we er zuinig mee om moeten gaan en het alleen moeten gebruiken samen met hybride warmtepompen en 
goede isolatie.

2. Het landelijk gebied

Het landelijk gebied is het gebied van de gemeente buiten de bebouwde kom van Hillegom. Het aantal gebouwen 
en de bebouwingsdichtheid zijn hier veel lager dan in de bebouwde kom. Daardoor is het erg duur om hier 
warmtenetten aan te leggen. We gaan er dan ook vanuit dat er in het landelijk gebied geen warmtenetten 
komen. Dat betekent dat hier individuele oplossingen per gebouw nodig zijn, zoals hierboven beschreven.

1

Maatschappelijke kosten zijn de totale kosten die nodig zijn voor de aanpassing. Dit is een optelsom van verschillende soorten kosten. Denk 
hierbij aan kosten voor aanpassingen in de woning (zoals bijvoorbeeld het aanbrengen van isolatie), aanschaf van de techniek (bijvoorbeeld 
een warmtepomp) en eventuele aanpassingen in de infrastructuur (bijvoorbeeld het verzwaren van elektriciteitsnetten). Er is breed gekeken 
naar alle kosten voor de maatschappij. Sommige kosten zijn echter nog onzeker. Denk bijvoorbeeld aan de (on)mogelijkheden van de 
ruimtelijke inpassing of consequenties voor het drinkwaternet bij aanleg van een warmtenet.Ook is nog niet bepaald hoe we deze kosten 
gaan betalen en/of wie welk deel betaald. Daarom is dit niet hetzelfde als de kosten voor de eindgebruiker.De officiële benaming voor 
maatschappelijke kosten is Nationale Kosten.

2

Hierbij bedoelen we het schillabel van het gebouw. Het schillabel is het energielabel zonder maatregelen zoals zonnepanelen.

Samenvatting

 
TVW Hillegom |

 

7

 

De route naar 2050

Als gemeente dragen we bij aan de gezamenlijke opgave om de CO2-uitstoot te verlagen. We willen minder 
energie gebruiken en ervoor zorgen dat in 2050 alle gebouwen op een duurzame manier worden verwarmd. De 
gemeente Hillegom richt zich op vier verschillende sporen om dat voor elkaar te krijgen:

Spoor 1 – Energie besparen

We gaan aan de slag met energiebesparing. De gemeente Hillegom wil inwoners en ondernemers duidelijkheid 
geven over de warmtetransitie, bewust maken en stimuleren om in actie te komen. We geven zelf het goede 
voorbeeld en gaan aan de slag met onze eigen gebouwen. Daarnaast informeren en ondersteunen wij onze 
inwoners om hun huizen en gebouwen te isoleren en energie te besparen. Ook zetten we in op de aanschaf van 
(hybride) warmtepompen. In 2030 moet dit 15% energiebesparing opleveren vergeleken met 2014.

Spoor 2 – Nader onderzoek warmtenetten

De gemeente Hillegom wil voor 2030 onderzoeken hoe kansrijk en wenselijk een warmtenet is. Het gaat hier om 
(delen van) de bebouwde kom van Hillegom. We willen beter weten welke warmtebronnen het meest geschikt 
zijn en wat de voor- en nadelen van een warmtenet zijn ten opzichte van individuele oplossingen per gebouw. We 
beoordelen dit onder andere op basis van de kosten voor onze inwoners. Dit onderzoeken we, waar mogelijk, 
samen met andere gemeenten. We starten dit proces wanneer hier aanleiding toe is; bijvoorbeeld wanneer er in 
Hillegom concrete ontwikkelingen rond geothermie gaan spelen.

Spoor 3 – Onderzoek naar duurzaam gasnet

De gemeente Hillegom wil voor 2030 weten waar inwoners ook na 2050 gebruik kunnen blijven maken van het 
gasnet (voor het gebruik van duurzame gassen). Dit hangt zowel af van het verwachte aanbod van duurzame 
gassen als de betaalbaarheid van andere duurzame warmteoplossingen in het landelijk gebied. Zo wordt op 
termijn duidelijk waar we streven naar alternatieven zonder gasnet en is er ruim de tijd om daarop voor te 
bereiden.

Spoor 4 – Denk vooruit!

Om slimme keuzes te kunnen maken en de juiste dingen te doen, volgen we landelijke ontwikkelingen en 
innovaties. Zo kunnen we daar slim op inspelen. We wachten innovaties niet af, en passen onze strategie aan op 
basis van de laatste inzichten.

Na vaststelling van de Transitievisie Warmte stelt de gemeente Hillegom een uitvoeringsplan op, waarin 
bovengenoemde sporen nader uitgewerkt worden in concrete activiteiten voor de komende jaren:

•
•
•
•

Het opzetten van een energiebesparingsplan;
Samenwerking zoeken met omliggende gemeenten en binnen de RES-regio Holland Rijnland;
Het (laten) uitvoeren van onderzoeken;
Het monitoren van de CO₂-uitstoot.

Ook onze inwoners kunnen nu al aan de slag met isoleren en voorbereidingen treffen voor aardgasvrij 
verwarmen.

8

| TVW Hillegom Samenvatting

 

 

 

Inleiding

Voor u ligt de Transitievisie Warmte van de gemeente Hillegom. In de periode van nu tot en met 2050 gaan we in 
Hillegom over van verwarmen met aardgas op verwarmen met duurzame warmtebronnen. Deze verandering 
wordt ook wel de ‘warmtetransitie’ genoemd. In deze visie leggen we uit hoe we dit in onze gemeente voor elkaar 
willen krijgen.

De Transitievisie Warmte is gemaakt in de periode augustus 2020 – juni 2021 samen met onder andere 
woningcorporatie Stek, netbeheerder Liander, drinkwaterbedrijf Dunea en het Hoogheemraadschap van Rijnland. 
Ook onze inwoners, enkele bedrijven en maatschappelijke organisaties hebben meegedacht, advies gegeven en 
hun zorgen gedeeld. Zo hebben we samen de meest logische route bedacht om al onze gebouwen te gaan 
verwarmen zonder aardgas. Hierbij zijn we uitgegaan van de kennis van dit moment. Op deze manier komen we 
tot keuzes die passen bij onze inwoners, ondernemers en organisaties in het juiste tempo.

Inleiding

 
TVW Hillegom |

 

9

 

Waarom we van het aardgas af willen

1

Het klimaat verandert ; het wordt steeds warmer op de aarde. Dit komt doordat er steeds meer broeikasgassen – 
zoals CO2 – in de lucht komen. De uitstoot van broeikasgassen komt bijvoorbeeld door de industrie, 
energieproductie, het verkeer en het verwarmen van onze huizen.

Opwarming van de aarde is een bedreiging voor mens en natuur. In sommige landen wordt het steeds droger, 
terwijl op andere plaatsen juist steeds meer overstromingen zijn door extremer weer en het stijgen van de 
zeespiegel. Droge en hete periodes kunnen ervoor zorgen dat de bollenvelden al in het voorjaar besproeid moeten 
worden. Dit was bijvoorbeeld nodig in 2020. Hevige buien en zware stormen hebben ook in de Duin- en 
Bollenstreek al voor wateroverlast, schade en gevaarlijke situaties gezorgd.

In april 2020 waren de bollenvelden langs de N206 in Hillegom al zo droog, dat sproeimachines ingezet werden om de tulpen nat te 
houden. (Bron: Leidsch Dagblad)

Samen kunnen we ervoor zorgen dat de aarde niet nóg meer opwarmt. In de Klimaatwet is vastgelegd dat de 
CO2-uitstoot in 2030 49% minder moet zijn (vergeleken met 1990). In 2050 mag er bijna helemaal geen 
CO2-uitstoot meer zijn: 95% minder dan in 1990.

Dit betekent dat we dingen anders moeten gaan doen; duurzaam. De overheid, bedrijven en inwoners: iedereen 
kan bijdragen. Als inwoners kunnen wij isoleren, de verwarming lager zetten of minder autorijden. Ondernemers 
kunnen bijvoorbeeld overstappen op zonne-energie en gebruik maken van deelauto’s. De gemeente geeft het 
goede voorbeeld: ze past haar beleid aan en maakt slim gebruik van landelijke regelingen/instrumenten. Ook 
gaat ze aan de slag met een uitvoeringsplan (voor meer informatie zie ‘De route naar een aardgasvrij Hillegom’).

10

| TVW Hillegom Inleiding

 

 

 

Zo zorgen we er samen voor dat we minder energie gebruiken en dat we de energie die we nog wel gebruiken, 
duurzaam opwekken. We verwarmen onze woningen nu met aardgas. Dit is een fossiele brandstof en leidt tot 
voor CO2-uitstoot. Dit moeten we dus gaan vervangen. Het aardgas wordt niet zomaar afgesloten. We bereiden 
ons eerst goed voor en doen verdiepend onderzoek naar de duurzame alternatieven. De Transitievisie Warmte is 
voor de gemeente Hillegom een belangrijke stap.

Wat is een Transitievisie Warmte?

Om ervoor te zorgen dat de CO2-uitstoot steeds lager wordt, is een aanpak nodig op alle niveaus. Dus zowel 
landelijk, regionaal als lokaal. Het Rijk heeft aan elke gemeente gevraagd een visie op te stellen hoe zij een 
duurzaam verwarmde gebouwde omgeving  in 2050 wil bereiken. Dit betekent dat de huizen en gebouwen 
duurzaam worden verwarmd en duurzaam warm water krijgen in 2050.

1

Een opmerking vooraf

In de Klimaatwet is vastgelegd dat de uitstoot van CO2 teruggebracht moet worden. In de warmtetransitie 
voert de gemeente de regie over deze opgave. Hierbij is voor ons erg belangrijk dat het betaalbaar blijft 
voor iedereen. We weten uit de vele landelijke onderzoeken dat de kosten van de oplossingen zonder 
aardgas vaak hoger zijn dan het behouden van aardgas. Dit betekent dat we op zoek moeten naar 
oplossingen die voor iedereen realistisch en betaalbaar zijn, nu en in de toekomst.

Hoe snel de overstap van aardgas naar duurzame warmteoplossingen plaatsvindt is afhankelijk van de 
betaalbaarheid, de wet- en regelgeving en de snelheid van technologische ontwikkelingen. Zo kan er 
misschien wel warmte worden gewonnen uit de Ringvaart, maar is de techniek om dit te doen nog duur. 
De gemeente Hillegom kan de warmtetransitie/ energietransitie alleen voor elkaar krijgen onder de juiste 
omstandigheden. Daarvoor is ook steun van het Rijk nodig. Zonder goede mogelijkheden en zonder 
financiële steun van het Rijk weten we niet of we ons doel op tijd gaan halen.

Hoe hangt het samen met andere processen

De energietransitie is een grote opdracht en daarom doen we dit natuurlijk niet alleen. We sluiten ons aan bij de 
landelijke ontwikkelingen. Ook werken we samen met de andere gemeenten in de regio Holland Rijnland aan een 
Regionale Energiestrategie (RES). Daarnaast stellen we zelf deze Transitievisie Warmte (TVW) en de Lokale 
Energiestrategie (LES) op. Belangrijke bouwstenen voor de RES zijn de Omgevingsvisie Heerlijk Hillegom, het 
Uitvoeringsprogramma Duurzaamheid 2018-2022 van de gemeente Hillegom en de uitgangspunten voor de 
Lokale Energiestrategie en Transitievisie Warmte. Deze heeft de gemeenteraad van Hillegom op 25 maart 2021 
vastgesteld.

Het belangrijkste is dat we samen ontdekken hoe de energietransitie in de gemeente Hillegom mogelijk is en 
waar we rekening mee moeten houden in de uitvoering.

1

De Transitievisie Warmte richt zich alleen op de warmtevraag van de gebouwde omgeving. Hiermee bedoelen we alle gebouwen, zoals 
woningen, kantoren en winkels. Daarbij gaat het om de energievraag om deze gebouwen te verwarmen en van warm water te voorzien. In 
de transitievisie warmte richten we ons niet op de elektriciteitsvraag, zoals voor verlichting of huishoudelijke apparaten. Ook de energievraag 
voor industriële processen, landbouw en transport is geen onderdeel van deze visie. Verduurzaming van andere sectoren heeft binnen het 
Nederlandse Klimaatakkoord een plek binnen andere Klimaattafels.

Inleiding

 
TVW Hillegom |

 

11

 

De Regionale Energiestrategie (RES)

In het landelijke Klimaatakkoord is bepaald dat iedere energieregio een Regionale Energiestrategie (RES) opstelt. 
Holland Rijnland is de energieregio waar de gemeente Hillegom onderdeel van uitmaakt. Elke regio geeft in de 
RES aan hoe zij meehelpt om de doelen uit het Klimaatakkoord te bereiken. Binnen elke RES is het opwekken van 
wind- en zonne-energie op land heel belangrijk. In de RES staat hoeveel duurzame elektriciteit de regio in 2030 
denkt te kunnen opwekken. Wij als gemeente Hillegom willen hieraan voldoen maar wel op zo’n manier, dat het 
niet ten koste gaat van ons karakteristieke landschap. Want daar zijn we zuinig op.

In de RES is ook gekeken naar onze warmtevraag en de beschikbaarheid van (duurzame) warmte in de regio in 
2050. Dit onderdeel van de RES heet de Regionale Structuur Warmte (RSW). Het gaat hier vooral om de kansen en 
vragen voor de hele regio. Zo wordt er nagedacht over de ontwikkeling van een regionaal warmtenetwerk. In de 
Duin- en Bollenstreek zijn kansen voor geothermie (aardwarmte). Onderzocht wordt of – vooral in en rond Leiden 
- restwarmte uit de Rotterdamse haven gebruikt kan worden.

De Transitievisie Warmte van Hillegom sluit aan bij deze regionale kansen en ontwikkelingen. Wij werken de RSW 
verder uit binnen/voor onze gemeente.

Tijdens de raadsvergadering van 27 mei 2021 heeft de gemeente Hillegom de eerste versie van de RES (de RES 1.0) 
vastgesteld.

De Lokale Energiestrategie (LES)

De gemeente Hillegom werkt mee aan het bereiken van de landelijke en regionale doelen voor het besparen en 
duurzaam opwekken van energie. Hoe de gemeente die doelen kan bereiken, komt in de Lokale Energiestrategie 
(LES) te staan.

De LES gaat over de inzet van alle duurzame bronnen en het verlagen van de vraag naar alle energie (door 
besparing). De LES gaat dus niet alleen over warmte, maar ook over elektriciteit en mobiliteit. Zo weten we wat 
onze opgave voor duurzame opwekking en energiebesparing is en hoe we die kunnen bereiken. In de LES stellen 
we doelen voor de middellange termijn (tot 2030) en voor de lange termijn (2030-2050) vast. Er komt een 
‘routekaart’, waarin staat hoe de doelen behaald kunnen worden. We laten zien welke instrumenten, technieken, 
projecten en activiteiten nodig zijn. Ook geven we aan welke rol wij als gemeente willen en wat aan de markt 
overgelaten wordt.

12

| TVW Hillegom Inleiding

 

 

 

Omgevingsvisie

De uitkomsten van de Transitievisie Warmte, de RES en de LES worden na vaststelling door de gemeenteraad 
opgenomen in onze Omgevingsvisie Hillegom ‘Heerlijk Hillegom, duurzame (proef)tuin van Holland’.

In de omgevingsvisie beschrijven we hoe we willen dat Hillegom er in de toekomst uitziet. Duurzaamheid staat 
hierbij voorop. In de omgevingsvisie staat dat Hillegom uiterlijk in 2050 een energieneutrale gemeente wil zijn. 
Energieneutraal wil zeggen dat alle energie die in de gemeente wordt verbruikt lokaal wordt opgewekt. Bij het 
opstellen van de Omgevingsvisie hebben veel inwoners, ondernemers, verenigingen en instanties meegedacht 
over de weg hiernaartoe.

De omgevingsvisie is in 2018 vastgesteld. Elk jaar bekijken we of de omgevingsvisie aangepast moet worden, 
zodat die aansluit op de laatste ontwikkelingen. De omgevingsvisie is op 15 juli 2021 geactualiseerd. Bij de 
volgende actualisatie kan ook de Transitievisie Warmte, de RES en de LES verwerkt worden in de omgevingsvisie.

Uitvoeringsprogramma Duurzaamheid

Ook in het Uitvoeringsprogramma Duurzaamheid Hillegom 2018-2022, een programma onder de omgevingsvisie 
2018, is veel aandacht voor duurzame energie. We geven aan hoe we ons doel gaan uitvoeren om in 2050 een 
energieneutrale en klimaatneutrale gemeente te zijn. En ook hier gaat het om een opdracht voor ons allemaal. 
Het programma kijkt niet alleen naar inwoners, maar ook naar bedrijven (zoals de bloembollensector), 
verenigingen/instellingen en de gemeentelijke organisatie zelf. Het uitvoeringsprogramma geeft dus aan wat 
iedereen moet doen om ons doel te bereiken.

Inleiding

 
TVW Hillegom |

 

13

 

De route naar een aardgasvrij Hillegom

Dit hoofdstuk gaat over de ambities en doelen van de gemeente Hillegom. We geven aan wat volgens ons 
belangrijk is bij de warmtetransitie en hoe we stappen gaan zetten in de overgang naar duurzame 
warmtebronnen.

We zien de energietransitie als een reis. We kennen onze bestemming, maar weten nog niet precies hoe we er 
zullen komen. Deze Transitievisie Warmte is een belangrijke stap om hieraan te beginnen, ook al weten we nog 
niet alles zeker. Wel staat vast dat we onderweg nog veel gaan leren.

We verwachten dan ook dat er veranderingen in de jaren na vaststelling van de eerste versie van de Transitievisie 
Warmte volgen. Bijvoorbeeld omdat er nieuwe technieken of ideeën komen. De mogelijke oplossingen voor het 
verwarmen van huizen zonder aardgas kunnen daardoor ook veranderen. Net als de periode waarbinnen dit 
gebeurt. In 2025 evalueren we de Transitievisie Warmte en waar nodig passen wij deze aan.

14

| TVW Hillegom De route naar een aardgasvrij Hillegom

 

 

 

Onze uitgangspunten

De gemeenteraad van Hillegom heeft de uitgangspunten voor de Transitievisie Warmte van Hillegom vastgesteld. 
Hieronder beschrijven we hoe we tot deze uitgangspunten zijn gekomen.

Op 17 augustus 2020 hielden we een bijeenkomst met de beleidsafdelingen van de gemeente. Dit leverde een lijst 
op met eerste uitgangspunten. Deze sluiten aan bij de landelijke leidraad Transitievisie Warmte en zijn aangevuld 
met de uitgangspunten van de Regionale Energiestrategie Holland Rijnland en het bestaande gemeentelijke 
beleid.

Vervolgens toetsten we de uitgangspunten bij netbeheerder Liander, drinkwaterbedrijf Dunea, 
Hoogheemraadschap van Rijnland en woningcorporatie Stek. Ook vroegen we een aantal van onze inwoners en 
andere organisaties om te reageren op de uitgangspunten. We spraken met bedrijven, cultuurhistorische 
verenigingen, duurzaamheidsstichtingen, belangenorganisaties, scholen en energiecoaches. In drie enquêtes 
deelden 517 inwoners van Hillegom hun voorkeuren, aandachtspunten en zorgen met ons. Op basis hiervan zijn 
met enkele inwoners diepte-interviews gehouden. Hoe dit gegaan is, leest u in ‘Wie heeft er over deze 
Transitievisie Warmte meegedacht’.

De resultaten van dit participatietraject zijn verwerkt in de uitgangspunten. Zo gaven inwoners aan zorgen te 
hebben over de warmtetransitie. Zij stelden vragen als: Wat moet ik er allemaal voor doen? Is het wel betaalbaar? 
Wordt mijn huis straks nog wel goed verwarmd? De uitgangspunten zijn op deze zorgen gebaseerd: onze plannen 
moeten betrouwbaar, betaalbaar en realistisch zijn. Ook moet warmte voor iedereen beschikbaar zijn.

De uitgangspunten zijn voorgelegd aan de Gemeenteraad van Hillegom. De gemeenteraad heeft de onderstaande 
uitgangspunten vastgesteld op 25 maart 2021:

•
•
•

•
•
•

Zorgen dat de warmtetransitie realistisch en betaalbaar is voor iedereen;
Alle beschikbare en betrouwbare warmtebronnen onderzoeken en daarna een bronnenstrategie opstellen;
Aan de slag gaan met energiebesparing, en gebouweigenaren stimuleren en ondersteunen om gebouwen 
“transitie gereed” te maken;
Willen samenwerken en samen kennis delen om de verduurzaming te versnellen;
Aansluiten bij de regionale warmtevisie zoals deze in de RES 1.0 is opgenomen;
Biomassa alleen toepassen als het minimaal CO2-neutraal is. Bijvoorbeeld als aanvullende energiebron door 
het gebruik van compostwarmte van de Meerlanden.

De route naar een aardgasvrij Hillegom TVW Hillegom |

 

 

15

 

De opgave

Net als alle gemeenten in Nederland staan we in Hillegom voor de opgave om in 2050 klimaatneutraal  te zijn. De 
gemeente Hillegom heeft ook als doel om in 2050 energieneutraal  te zijn. Dat hebben we vastgelegd in de 
Omgevingsvisie 'Heerlijk Hillegom', die we samen met onze inwoners, ondernemers en organisaties hebben 
gemaakt. In 2050 moeten dus ook alle huizen zonder aardgas of andere fossiele brandstoffen verwarmd worden.

2

1

16

| TVW Hillegom De route naar een aardgasvrij Hillegom

 

 

 

Het aardgas wordt niet zomaar afgesloten. In Hillegom willen we voor 2030 nog geen wijken aardgasvrij maken. 
We bereiden ons eerst goed voor en doen verdiepend onderzoek naar de alternatieve mogelijkheden. Zo 
voorkomen we dat er te snel keuzes gemaakt worden. Keuzes waar we later misschien spijt van krijgen. We 
beginnen nu wel met de voorbereidingen. Daarom heeft de gemeente een flinke ambitie voor energiebesparing.

Ons doel

De komende jaren willen we in onze gemeente veel energie besparen. We streven naar de doelen:

•
•

In 2025: 10% energiebesparing in de gebouwde omgeving ten opzichte van 2014
In 2030: 15% energiebesparing in de gebouwde omgeving ten opzichte van 2014

Hoe ambitieus is 15% energiebesparing?

Het energiegebruik moet lager worden door onze gebouwen te isoleren, zuiniger technologie/installaties te 
gebruiken (zoals warmtepompen of hybride warmtepompen) en elektriciteit te besparen (door zuinige 
apparatuur en door ons gedrag te veranderen). 15% energie tot 2030 kan bijvoorbeeld bespaard worden door 
55% van alle woningen en andere gebouwen te isoleren én 30% te voorzien van hybride warmtepompen . In de 
Lokale Energie Strategie wordt dit verder toegelicht.

1

15% energiebesparing in 2030 is een grote uitdaging. Hiervoor moet flink geïsoleerd en energie bespaard worden. 
Het doel gaat over de totale besparing op het energiegebruik in de gebouwde omgeving . We sluiten hierbij zo 
veel mogelijk aan bij de doelstelling vanuit de RES Holland-Rijnland.

2

De route naar een aardgasvrij Hillegom TVW Hillegom |

 

 

17

 

Hoe we er nu voor staan

De gemeente Hillegom is al langer bezig met de energietransitie. Veel mensen hebben al besparingsmaatregelen 
genomen en bij nieuwbouw wordt geen aardgas meer gebruikt. Tussen 2014 en 2019 is 3,5% van het 15% 
1
besparingsdoel in de gebouwde omgeving bespaard .

We zijn er nog niet. Er zijn ruim 7.000 huizen en appartementencomplexen en bijna 1.100 andere gebouwen in 
Hillegom die in dertig jaar aardgasvrij moeten worden gemaakt.

Op dit moment is een kwart van de gebouwen in onze gemeente goed geïsoleerd (label B of beter). Driekwart van 
de gebouwen heeft energielabel B nog niet bereikt. Dit zijn vooral gebouwen van voor 1993. We zien echter ook 
dat 560 adressen  energielabel A of B bereikt hebben, waarvan we dat niet zouden verwachten op basis van het 
bouwjaar. Dat betekent dat minstens 5% van de eigenaren al maatregelen heeft genomen en een goed geïsoleerd 
gebouw heeft (energielabel A of B). Daarnaast zullen er nog gebouweigenaren zijn die geen nieuw energielabel 
hebben aangevraagd nadat ze hun woning verbeterd hebben. Het echte aantal ligt dus nog hoger.

2

Op dit moment heeft ongeveer driekwart van de adressen energielabel C of lager. Daar is dus winst te behalen. In 
het hoofdstuk ‘Verdieping en achtergrond’ hebben we een bijlage opgenomen, waarin verder ingegaan wordt 
hoeveel energiebesparing er behaald kan worden met isolatiemaatregelen. Een deel van deze woningen is in het 
bezit van woningcorporatie Stek. Zij hebben de ambitie dat nu al alle woningen (op enkele uitzonderingen na) 
minimaal tot label B geïsoleerd worden. Zo houden ze de energierekening betaalbaar voor de huurders, (ook met 
eventueel stijgende gasprijzen).

Energielabels van de gebouwen in 
Hillegom in 2019.

Verdeling van de gebouwen in 
Hillegom in 2019.

Bouwjaar van de gebouwen in 
Hillegom in 2019.

2

Het gaat om minder gebouwen, omdat in één gebouw soms meerdere adressen kunnen zitten.

18

| TVW Hillegom De route naar een aardgasvrij Hillegom

 

 

 

Hoe we dit voor elkaar krijgen

Dit onderdeel gaat over hoe we samen werken aan een aardgasvrij Hillegom. Er zijn vier hoofdrichtingen 
mogelijk:

•

•
•

•

Warmtenetten: een collectieve oplossing voor een gebied, waarbij warm water via een leidingnetwerk naar 
huizen en andere gebouwen gebracht wordt;
All electric warmtepompen: een individuele oplossing per gebouw met behulp van het elektriciteitsnet;
Gasnet: een individuele oplossing per bouw met behulp van het gasnet en een hernieuwbaar gas zoals groen 
gas of waterstof;
Hybride: een individuele oplossing die bestaat uit een combinatie van een elektrische warmtepomp en een 
CV-ketel op (aard)gas.

In het hoofdstuk ‘Oplossingen om gebouwen zonder aardgas te verwarmen’ gaan we verder in op deze 
technieken. Hierna beschrijven we de strategie voor Hillegom (hoe we als gemeente werken aan de transitie naar 
een aardgasvrije gebouwde omgeving). De strategie bestaat uit 4 sporen.

De route naar een aardgasvrij Hillegom TVW Hillegom |

 

 

19

 

 

20

| TVW Hillegom De route naar een aardgasvrij Hillegom

 

 

 

De route naar een aardgasvrij Hillegom TVW Hillegom |

 

 

21

 

Spoor 1 –Energie besparen

Doelstelling: Bewoners en ondernemers duidelijkheid geven over de warmtetransitie, bewust maken en stimuleren 
om in actie te komen. In 2030 moet dit 15% energiebesparing opleveren vergeleken met 2014.

Veel gebouwen moeten nog klaar worden gemaakt om aardgasvrij te kunnen worden. Hiermee bedoelen we het 
isoleren van gebouwen en energiebesparing.

De gemeente heeft plannen om het eigen vastgoed te verduurzamen, zodat de gemeentelijke gebouwen in 2030 
energieneutraal zijn. De gemeente benut de juridische (prestatieafspraken met woningcorporaties) en financiële 
instrumenten (zoals bijvoorbeeld de RRE-regeling ). Daarnaast gaan we de landelijke instrumenten ‘Routekaart 
maatschappelijk vastgoed’ en ‘Huurconvenant label verbetering’ inzetten.

1

We gaan de communicatie en delen van informatie verbeteren. Veel inwoners en andere gebouweigenaren willen 
weten hoe ze het beste aan de slag kunnen gaan met energiebesparing, afhankelijk van hun situatie (als huurder, 
eigenaar of als onderdeel van een VVE). Hiervoor is objectieve informatie nodig (zie ook ‘Wat vinden onze 
inwoners’).

Lees hier meer over ons isolatieprogramma en ‘wat u nu al kunt doen’.

Stimuleren van de (hybride) warmtepomp 

Veel inwoners en andere gebouweigenaren zullen tussen nu en 2050 een nieuwe (zuinigere) CV-ketel 
aanschaffen. Als gemeente willen we stimuleren dat mensen in plaats daarvan een (hybride) warmtepomp 
aanschaffen. Daarmee kan veel energie bespaard worden. Voor zowel het landelijk gebied als de bebouwde 
kom is dit een goede stap. Alhoewel in de bebouwde kom van Hillegom mogelijk een warmtenet komt, zal 
dit nog jaren duren. Daarmee is ook in de bebouwde kom een hybride warmtepomp (voorlopig) een 
zinvolle tussenstap.

Bij elkaar willen we dat dit leidt tot een afname van 15% in de energievraag van de gebouwde omgeving, ten 
opzichte van 2014. Dit is een forse opgave. Op het gebied van warmte betekent dit dat bijvoorbeeld 55% van alle 
2
woningen en andere gebouwen extra geïsoleerd moeten worden én 30% voorzien van hybride warmtepompen .

Spoor 2 – Nader onderzoek warmtenetten

Doelstelling: Voor 2030 inzichtelijk hebben hoe kansrijk en wenselijk een warmtenet is in Hillegom. Het gaat hier om 
(delen van) de bebouwde kom van Hillegom.

Voor 2030 willen we per gebied weten welke warmteoplossing (collectief of individueel) het meest logisch en ook 
echt uitvoerbaar is. In de bebouwde kom van Hillegom zijn namelijk kansen voor de ontwikkeling van een 
warmtenet. We kijken hierbij ook naar de ruimtelijke gevolgen voor de ondergrond en bovengrond. Als er een 
haalbare oplossing is voor een wijk, bespreken we met de inwoners van deze wijk hoe wenselijk zij deze oplossing 
vinden. Belangrijk is dat duidelijk wordt welke warmteoplossing uiteindelijk beschikbaar komt, welke haalbaar en 
betaalbaar zijn. De alternatieve warmte-oplossingen moeten 8 jaar voor het aardgas vrij maken van een wijk in 
beeld zijn gebracht. Zo heeft iedereen ruim de tijd om zich hierop voor te bereiden.

22

| TVW Hillegom De route naar een aardgasvrij Hillegom

 

 

 

Spoor 3 – Onderzoek naar duurzaam gasnet

Doelstelling: Inzichtelijk maken waar inwoners ook na 2050 gebruik kunnen maken van het gasnet en waar we op 
termijn streven naar warmteoplossingen zonder gasnet.

Het staat vast dat buiten de bebouwde kom/in het landelijk gebied van Hillegom geen warmtenet komt, omdat 
de kosten hiervoor te hoog zijn. Hier is de bebouwingsdichtheid te laag. Gebouwen buiten de bebouwde kom/in 
het landelijk gebied zullen daarom in de toekomst moeten overstappen op individuele oplossingen als alternatief 
voor aardgas. All-electric warmtepompen en/of hybride warmtepompen met hernieuwbaar gas zijn kansrijke 
mogelijkheden zie ‘Verdieping en achtergrond’).

We bekijken samen met netbeheerder Liander waar het gasnet in de toekomst gebruik zou kunnen maken van 
hernieuwbare gassen. Voor 2030 willen we in kaart hebben voor welke gebieden we het gasnet ook na 2050 
willen behouden en waar we denken dat oplossingen zonder gasnet juist beter passen. Dit hangt sterk af van 
hoeveel hernieuwbaar gas (groen gas en/of waterstof) er op termijn beschikbaar zal komen om onze gebouwen 
mee te verwarmen. Op dit moment is dat nog onbekend.

Het is belangrijk voor inwoners om te weten waar we uiteindelijk naartoe willen/gaan. Dit bepaalt namelijk ook 
tot hoever de gebouwen minimaal geïsoleerd moeten worden. Dan kunnen we de gebouweigenaren laten weten 
waar zij zich op voor kunnen bereiden: een (duurzaam) gasnet of individuele oplossingen zonder gasnet (zoals all 
electric warmtepompen in combinatie met uitgebreidere isolatiemaatregelen).

Spoor 4 – Denk vooruit!

Doelstelling: Komende jaren slim in kunnen spelen op de nieuwste inzichten en technieken.

Dit laatste spoor gaat over kennisontwikkeling. Uit de eerste drie sporen ontstaan veel nieuwe vragen. Om 
slimme keuzes te kunnen maken en de juiste dingen te doen, hebben we meer duidelijkheid en kennis nodig. Dit 
spoor richt zich op onderzoek en samenwerking om de belangrijkste onzekerheden weg te nemen. Dit doen we 
zoveel mogelijk samen met de andere gemeenten in de regio Holland Rijnland. Deze kennis delen wij met onze 
inwoners en partners. Hieronder benoemen wij de belangrijkste onzekerheden waar wij ons de komende jaren op 
richten.

Voor de gemeente Hillegom zijn de belangrijkste onzekerheden en ontwikkelingen:

•

•

•

•

•

De financiering van de transitie: Wie gaat welke kosten betalen? Dit is een onzekerheid die geldt voor heel 
Nederland en waar vooral het Rijk duidelijkheid over moet geven. Maar ook als gemeente denken wij hierover 
na. Het is erg belangrijk dat warmte voor gebouweigenaren en huurders betaalbaar blijft. Dit betekent dat 
we op zoek gaan naar oplossingen die realistisch en betaalbaar zijn, nu en in de toekomst.
De bijdrage en rol van diepe geothermie voor Hillegom. Geothermie kan benut worden om (het water in) een 
warmtenet te verwarmen. De potentie van geothermie lijkt groot voor de Duin- en Bollenstreek. Dit blijkt 
onder andere uit gegevens die bekend zijn door de aanleg van de NAM-locatie genaamd Noordwijk-2 (aan de 
Leeweg in Noordwijk) en het rapport ‘Potentieel Geothermie van de Gemeentes Katwijk en Noordwijk’
. 
Bovendien hebben meerdere commerciële partijen bij het ministerie van Economische Zaken en Klimaat 
opsporingsvergunningen aangevraagd, om de haalbaarheid van ontwikkeling van geothermie in de regio 
Holland Rijnland te onderzoeken. Die aanvragen ondersteunen de verwachting van winbare geothermie in de 
Duin- en Bollenstreek. Komende jaren moet duidelijk worden of er geothermie gewonnen kan worden en zo 
ja, of die warmte op een verantwoorde wijze en tegen een betaalbare prijs gebruikt kan worden in Hillegom.
De mogelijkheden voor een regionaal warmtenetwerk. Bijvoorbeeld de plannen voor de ontwikkeling van een 
groot netwerk met warmte vanuit de haven in Rotterdam. Het kan ook gaan om een geothermisch 
warmtenetwerk in de Duin- en Bollenstreek (Hillegom, Katwijk, Lisse, Noordwijk en Teylingen). Of een 
combinatie van deze twee.
De ruimtelijke inpassing van de duurzame warmteoplossingen en nieuwe infrastructuur die hiervoor nodig 
is. Het is een grote uitdaging om hiervoor plek te vinden. Dit geldt zowel voor de inpassing in de gebouwen 
(denk aan plaats voor een warmtepomp), inpassing in de publieke ruimte (zoals extra 
middenspanningsruimtes) en plek in de ondergrond voor warmtenetten en kabels.
Technologische ontwikkelingen en vernieuwende ideeën die tot nieuwe inzichten kunnen leiden.

1

1

Van 26 juli 2019, uitgevoerd door IF Technology in opdracht van genoemde gemeenten.

De route naar een aardgasvrij Hillegom TVW Hillegom |

 

 

23

 

Dit zijn de belangrijkste onzekerheden die een grote rol kunnen spelen in onze keuzes en de snelheid naar 
aardgasvrij. De gemeente Hillegom zal de onzekerheden onderzoeken en hier actief in sturen.

Waar gaat gemeente Hillegom mee beginnen

Na het vaststellen van de Transitievisie Warmte stellen we een bijbehorend uitvoeringsplan op, waarin we de vier 
sporen uitwerken naar concrete projecten. Hieronder beschrijven we op hoofdlijnen welke activiteiten onderdeel 
worden van het uitvoeringsplan en onze rol als gemeente in de warmtetransitie.

24

| TVW Hillegom De route naar een aardgasvrij Hillegom

 

 

 

De route naar een aardgasvrij Hillegom TVW Hillegom |

 

 

25

 

Project(en) energie besparen

Het is een grote opdracht om 15 % energie te besparen tot 2030.

Als gemeente gaan we het goede voorbeeld geven, door te zorgen dat de gemeentelijke gebouwen in 2030 
energieneutraal zijn. In 2021 verduurzamen we sportcomplex de Vosse en de brandweerkazerne. Voor de overige 
gemeentelijke gebouwen is er een uitvoeringsplan gemaakt, maar nog geen budget vrijgemaakt.

Maar om het doel te kunnen realiseren is meer nodig. Daarvoor richten we ons vooral op de isolatie van de 
gebouwen én op energiezuiniger installaties. 15% energiebesparing t.o.v. 2014 is in Hillegom bijvoorbeeld te 
behalen door 55% van de gebouwen te isoleren (met gemiddeld 15% besparing op de warmtevraag) en 30% te 
voorzien van hybride warmtepompen.

Om dit te bereiken moet iedereen in de gemeente in actie komen. Om dat te stimuleren zetten we in op diverse 
energiebesparingsprojecten en een gemeentelijke voortgangsmonitor, waar we na vaststelling van de 
Transitievisie Warmte mee willen beginnen. Deze projecten zijn gericht op particuliere huiseigenaren en andere 
gebouweigenaren (zoals VVE’s en vastgoedbeheerders). We gaan eigenaren stimuleren en faciliteren om op zoveel 
mogelijk natuurlijke momenten (zoals bij een verbouwing of aanschaf van een bestaande woning) ook direct te 
isoleren. En we stimuleren om energiezuiniger installaties aan te schaffen. We willen hierbij ook (hybride) 
warmtepompen stimuleren. Zeker in het landelijk gebied, waar in ieder geval geen warmtenetten zullen komen.

In het uitvoeringsplan geven we aan:

•

•

•

•

•

•
•

•
•
•

Op welke groepen vastgoed het plan gericht is (zoals particuliere woningen, VVE’s, corporatiebezit, 
particuliere huur, detailhandel, kantoren, bedrijfspanden).
Op welke doelgroepen het plan focust (denk aan onderscheid binnen woningen op leeftijd, inkomen en typen 
bewoners, etc.);
Wat voor de verschillende doelgroepen natuurlijke momenten zijn om energiebesparende maatregelen te 
nemen;
Wat nodig is om de verschillende doelgroepen stappen te laten zetten (denk aan informatie, advies, subsidie 
en financiering);
Hoe met de verschillende doelgroepen te communiceren, om te zorgen dat zij op natuurlijke momenten 
stappen zetten;
Wat de gemeente per doelgroep gaat doen;
Welke partijen we bij de projecten betrekken en wat ieders rol is (denk aan een energieloket, energiecoaches, 
de omgevingsdienst, uitvoerende bedrijven (zoals isolatiebedrijven, aannemers en installateurs), makelaars 
en bouwmarkten);
Hoe aan te sluiten op landelijke programma’s;
Hoeveel budget, tijd en inzet nodig is voor het uitvoeren van de projecten;
Hoeveel extern budget beschikbaar is.

Onderzoeken collectieve en individuele oplossingen

Voor 2030 hebben we uitgebreider onderzoek gedaan naar de mogelijkheden voor collectieve en individuele 
oplossingen. Zo gaan we -als onderdeel van het Uitvoeringsprogramma warmte-:

a.

b.

Binnen de bebouwde kom van Hillegom de haalbaarheid van warmtenetten verkennen. We vergelijken 
verschillende typen warmtenetten en individuele oplossingen. Dit doen we in samenwerking met 
waterbedrijf Dunea en de netbeheerder Liander, zodat we ook rekening houden met bestaande 
infrastructuur en de ruimte in de ondergrond. Zo weten we beter wat de mogelijkheden, kansen en kosten 
zijn om een bepaald gebied aardgasvrij te maken.
Voor die gebieden waar warmtenetten niet kansrijk zijn onderzoeken hoe groot de kans is, dat de 
gasinfrastructuur daar (na 2050) aanwezig blijft. Het gaat hier om het landelijk gebied en (de delen van) de 
bebouwde kom waar geen warmtenet komt. Zo weten eigenaren van woningen en andere gebouwen of zij in 
de toekomst over moeten stappen op volledig elektrische warmtepompen of ook in kunnen zetten op hybride 
warmtepompen.

Maar ook voordat de richting voor iedereen duidelijk is kunnen inwoners al veel dingen doen, waar ze geen spijt 
van zullen krijgen (zie ‘Wat kan ik nu al doen?’)

26

| TVW Hillegom De route naar een aardgasvrij Hillegom

 

 

 

De rol van de gemeente in de aanleg van warmtenetten

De gemeente heeft een regierol gekregen voor de eventuele realisatie van warmtenetten. Dit betekent dat 
we onder andere bepalen waar partijen warmtenetten mogen realiseren en onder welke voorwaarden zij 
dat mogen doen. Om ons daarop voor te bereiden doen we kennis op en houden we 
(markt)ontwikkelingen in de gaten. Ook stemmen we werkzaamheden af met andere vervangingsopgaven 
zoals drinkwater, elektriciteitsnet en riolering. Zo leren we waar de uitdagingen liggen en waar we als 
gemeente op moeten letten in het belang van onze inwoners. We trekken hierbij op met andere 
gemeenten in de regio Holland Rijnland. Afhankelijk van de ontwikkelingen bepaalt de gemeente op een 
later moment welke rol(len) zij in neemt en met welke partijen ze samenwerkt. Voor meer informatie over 
de mogelijke rollen in een warmtenet, zie de website van het Expertise Centrum Warmte.

Koppelkansen mogelijk maken en gebruiken

De gemeente onderzoekt, daar waar zij een leidende rol heeft, samen met betrokkenen de kansen om 
werkzaamheden te combineren. Dit doen wij door netbeheerders, woningcorporaties, waterbedrijf en andere 
georganiseerde belanghebbenden met elkaar in contact te brengen over bepaalde vragen of gebieden. Denk aan 
het mogelijk maken van nieuwbouwlocaties, renovatie of vernieuwing van het maatschappelijk vastgoed of 
(her)inrichting van de openbare ruimte. Doel is om de efficiëntie van de warmtetransitie te vergroten. Daarnaast 
helpen wij deze sleutelpartijen waar mogelijk.

Afstemming op en aansluiting bij landelijke en regionale 
processen

De gemeente zorgt voor afstemming op en aansluiting bij het landelijke Klimaatakkoord en de Regionale Energie 
Strategie. Dit doet zij door onder meer de lokale voortgang in de gaten te houden en de transitievisie warmte 
tenminste elke 5 jaar bij te stellen (als dat nodig is).

Bepalen met/in welke wijken we starten

We bepalen uiterlijk in 2025 met welke gebied(en) we starten met het maken van een uitvoeringsplan , met als 
uiteindelijk doel dit gebied in ongeveer 10 jaar aardgasvrij te maken. Als er met een wijk wordt gestart, zorgt de 
gemeente als regisseur van de warmtetransitie, dat de betrokken partijen en inwoners kunnen participeren 
(deelnemen) aan het opstellen van de plannen voor een wijk, buurt of straat. Doel is dat voldoende betrokkenen 
het eens zijn met de aanpak en maatregelen die genomen worden.

1

1

Na de transitievisie warmte worden de plannen voor het duurzame energiesysteem verder uitgewerkt. Dit noemt men 
(wijk)uitvoeringsplannen. Voor een gebied waar kansen zijn om te staren met de warmtetransitie wordt samen met inwoners en andere 
partijen een uitvoeringsplan opgesteld hoe en wanneer overgestapt wordt op een duurzaam alternatief voor aardgas.

De route naar een aardgasvrij Hillegom TVW Hillegom |

 

 

27

 

Voortgang monitoren

Het is belangrijk dat de gemeente de voortgang en het effect van de maatregelen kan volgen. Daarom willen we 
de voortgang jaarlijks meten. Dit doen wij door de genomen maatregelen en de energiebesparing bij te houden. 
Zo zien we of we op koers blijven en onze maatregelen voldoende effect hebben.

Hoe gaan we om met communicatie en participatie

De gemeente Hillegom streeft naar het doel om in 2030 15% minder energie te verbruiken in de gebouwde 
omgeving dan in 2014. Hiervoor moet flink bespaard en geïsoleerd worden. De gemeente geeft het goede 
voorbeeld, door haar eigen gebouwen energiezuinig te maken. Maar de gemeente kan het niet alleen. Om het 
doel te halen is de inzet van iedereen nodig: inwoners, bedrijven, maatschappelijke organisaties en de gemeente 
zelf. Een groep koplopers in Hillegom is al bezig met het besparen en duurzaam opwekken van energie. Maar een 
heleboel mensen moeten nog stappen zetten en daarbij wil de gemeente helpen met goede informatie en 
communicatie. Goede informatievoorziening en doorlopende communicatie tussen gemeente en inwoners zijn 
van groot belang.

We gaan te werk langs drie pijlers; weten, willen en kunnen.

Weten
 Mensen moeten ten eerste weten wat het doel is, hoe zij daaraan bij kunnen dragen en wat er van hen verwacht 
wordt. Anders kunnen zij niet in actie komen. Het is daarnaast belangrijk dat zij weten hoe zij hun woningen, 
bedrijfsgebouwen en andere panden kunnen isoleren. Zij moeten dus weten waar zij terecht kunnen voor 
informatie, inspiratie, advies en financiering. Denk aan informatie over subsidies, maar ook aan informatie over 
technische voorzieningen en mogelijkheden.

28

| TVW Hillegom De route naar een aardgasvrij Hillegom

 

 

 

Willen
 Ten tweede moeten inwoners gemotiveerd zijn om te besparen en over te gaan op duurzame energie. Daarvoor 
moeten ze weten waarom we dat doen en wat het oplevert voor henzelf en voor de samenleving. Het is daarbij 
belangrijk dat zij zien dat iedereen een steentje bijdraagt, ieder naar eigen vermogen. De gemeente brengt 
daarom in beeld wat zij zelf doet, wat bedrijven doen en wat inwoners doen.

Het helpt ook als mensen niet te veel belemmeringen tegenkomen. Het is bijvoorbeeld logisch om grote ingrepen 
in een huis of pand te combineren met een verhuizing of een verbouwing. Als we nu beginnen is er nog tijd om je 
huis of bedrijfspand te verduurzamen op een logisch moment. Communicatie op het juiste moment is daarbij 
belangrijk. Maar ook kleine ingrepen kunnen makkelijk en toegankelijk gemaakt worden o.a. door communicatie 
hierover.

Kunnen
 Ten derde moeten mensen in staat zijn om te besparen en over te gaan op duurzame energie. De gemeente zorgt 
er daarom voor dat inwoners ondersteuning en advies kunnen krijgen en dat gebruik kunnen maken van 
subsidies. 
 Daarnaast wil zij met zo veel mogelijk inwoners actief in gesprek blijven zodat de plannen en ondersteuning 
vanuit de gemeente goed aansluiten op wat mogelijk en nodig is voor inwoners, bedrijven en maatschappelijke 
organisatie. Daarbij is ruimte voor inwonersinitiatieven heel belangrijk en wil de gemeente die zo veel mogelijk 
ondersteunen.

Zo kunnen inwoners mede-eigenaar worden van de plannen en trekken zij samen met de gemeente op in deze 
grote opgave.

De route naar een aardgasvrij Hillegom TVW Hillegom |

 

 

29

 

Oplossingen om gebouwen zonder aardgas te 
verwarmen

In dit hoofdstuk geven we aan welke oplossingen er in Hillegom zijn om buurten zonder aardgas te verwarmen.

Belangrijk is dat we beginnen met energie besparen, om het doel van 15% energiebesparing (t.o.v. 2014) te halen. 
Door de gebouwen te isoleren en zuinige apparaten te gebruiken hebben we minder duurzame energie nodig. In 
‘Wat kan ik nu al doen?’ gaan we verder in op isoleren en energiebesparing.

De hoeveelheid warmte die dan nog nodig is moet straks duurzaam ingevuld worden. Hoe goed een gebouw 
geïsoleerd is, bepaalt welke duurzame oplossingen gebruikt kunnen worden.

Welke oplossingen in Hillegom kansrijk zijn, ziet u op de kaart. We wijzen nu nog geen wijken aan om van het 
aardgas af te gaan, maar geven wel een beeld van hoe het zou kunnen worden, met de kennis van nu. Deze kaart 
noemen wij de ‘WAT-kaart’. Per buurt kunt u hierop zien wat de meest kansrijke mogelijkheden zijn (ook met het 
oog op de kosten).

Er zijn in het algemeen vier verschillende manieren waarop huizen en gebouwen duurzaam verwarmd kunnen 
worden. Dit sluit aan bij de oplossingen uit de Startanalyse en het advies van het Planbureau voor de 
Leefomgeving.

Volledig elektrisch verwarmen met een warmtepomp (individueel)

Voor het verwarmen van gebouwen en tapwater kan elektriciteit gebruikt worden. Dit wordt ook wel all electric 
genoemd. De meest efficiënte manier om elektrisch te verwarmen is met een warmtepomp. Een warmtepomp 
haalt (met behulp van elektriciteit) warmte uit de bodem of de buitenlucht.

All electric verwarmen met een warmtepomp wordt een individuele oplossing genoemd. Ieder gebouw wekt zijn 
eigen warmte op met behulp van een individuele installatie. Meer informatie over (elektrische) warmtepompen 
vindt u bij ‘Verdieping en achtergrond’ en op de website van het Expertise Centrum Warmte.

30

| TVW Hillegom Oplossingen om gebouwen zonder aardgas te verwarmen

 

 

 

 

Hernieuwbare gassen (individueel)

Bijna overal in Nederland ligt een gasnetwerk. Via dit netwerk wordt nu aardgas naar gebouwen gebracht. 
Wanneer het aardgas in het netwerk vervangen wordt door hernieuwbare gassen is dit een duurzame oplossing. 
Hernieuwbare gassen zijn groen gas (door planten te vergisten) of waterstof (te maken uit bijvoorbeeld 
elektriciteit). Gebruik van hernieuwbare gassen wordt een individuele oplossing genoemd. De opwekking van de 
warmte vindt per gebouw plaats, bijvoorbeeld met behulp van een CV-ketel.

Oplossingen om gebouwen zonder aardgas te verwarmen

 
TVW Hillegom |

 

31

 

Hybride (individueel)

Wanneer zowel het elektriciteitsnetwerk (warmtepomp) als het gasnet (CV-ketel) wordt gebruikt, noemen we dit 
een hybride oplossing. Het is dus een combinatie van gas en elektrisch. Wanneer het gasnet nog gebruik maakt 
van aardgas is dit nog niet een volledig duurzame oplossing. Wel wordt er dan al veel minder CO2 uitgestoten dan 
met een gewone CV-ketel. Uiteindelijk kan dit aardgas vervangen worden door hernieuwbare gassen door het 
gasnet te laten stromen, zoals groen gas of misschien zelfs waterstof. Daarmee is het een goede tussenstap naar 
volledig aardgasvrij en voor veel woningen nu al een rendabele investering.

Verwarmen met een warmtepomp en een CV-ketel wordt een individuele oplossing genoemd. Ieder gebouw wekt 
zijn eigen warmte op met behulp van een eigen installatie. Meer informatie over een hybride warmtepomp vindt 
u in ‘Verdieping en achtergrond’ en op de website van het Expertise Centrum Warmte.

32

| TVW Hillegom Oplossingen om gebouwen zonder aardgas te verwarmen

 

 

 

Warmtenet (collectief)

Een warmtenet bestaat uit buizen die onder de grond lopen tot aan de gebouwen. Door deze buizen stroomt 
warm water, dat de warmte levert. Warmtenetten worden ook wel stadsverwarming genoemd. Een warmtenet 
heeft een warmtebron nodig, zoals geothermie (aardwarmte uit de diepe ondergrond), restwarmte van een 
fabriek of water uit een kanaal (zoals de Ringvaart). Dit laatste noemen we (een vorm van) aquathermie. Om 
warmtebronnen met een lage temperatuur te kunnen gebruiken (zoals de Ringvaart) is wel een warmtepomp 
nodig om de temperatuur te verhogen. Dit kost elektriciteit.

De potentie van geothermie lijkt groot voor de Duin- en Bollenstreek. Het zou gaan om warmte met een midden 
temperatuur. Daarmee kunnen woningen en gebouwen verwarmd worden, na beperkte tot goede isolatie (label 
D of beter). Komende jaren moet duidelijk worden of geothermie gewonnen kan worden. En zo ja, of die warmte 
op een verantwoorde wijze en tegen een betaalbare prijs gebruikt kan worden in Hillegom.

1

Een warmtenet wordt ook wel een collectieve oplossing  genoemd. Een warmtenet wordt namelijk niet 
aangelegd voor één gebouw, maar voor een hele buurt of (deel van) een dorp of stad. Er is voldoende 
schaalgrootte nodig om de investering terug te kunnen verdienen. Bij bestaande bouw wordt vaak gekeken vanaf 
500 – 1.000 woningen . Voor een rendabele ontwikkeling van een warmtenet is het ook belangrijk dat de 
gebouwen voldoende dicht bij elkaar staan. Dit noemen we de warmtevraagdichtheid. In Hillegom zijn nu geen 
warmtenetten, maar dit is wel een van de mogelijkheden als alternatief voor het gasnetwerk. Meer informatie 
over warmtenetten leest u bij ‘Verdieping en achtergrond’ of op de website van het Expertise Centrum Warmte.

2

Oplossingen om gebouwen zonder aardgas te verwarmen

 
TVW Hillegom |

 

33

 

Belangrijke aandachtspunten bij de oplossingen

Sommige oplossingen vragen extra elektriciteit, zoals aquathermie en individuele warmtepompen. Het 
elektriciteitsnetwerk moet hiervoor wel geschikt zijn. In de bebouwde kom van Hillegom is de beschikbare 
capaciteit in het elektriciteitsnetwerk overal ongeveer gelijk. Er is beperkt extra ruimte op het net beschikbaar. In 
het gebied rond de Zanderij is zeer weinig aanvullende capaciteit. Als grote delen van de bebouwde kom zouden 
overstappen op individuele warmtepompen of een warmtenet met lage temperatuur warmtebronnen, dan moet 
het net verzwaard worden. Het verzwaren van het elektriciteitsnet kost tijd, ruimte en geld. Daarom zetten we 
ons in om plannen zo concreet mogelijk te maken en hierover met de netbeheerder in gesprek te gaan.

Ook de ruimtelijke inpassing van nieuwe infrastructuur, zoals een warmtenet, is uitdagend. Verzwaring van 
elektriciteitsnetten en plaatsing van warmtenetten betekenen meer drukte en meer activiteiten in de 
ondergrond. Niet overal zal voldoende ruimte zijn voor netuitbreidingen of aanvullende ondergrondse 
infrastructuur. Zeker warmtenetten nemen relatief veel ruimte in beslag. Bij grote renovatie van de ondergrondse 
infrastructuur, kan de ligging van drinkwaterleidingen en rioleringen een probleem vormen. Met het vervroegd 
investeren in het vervangen of verplaatsen van (drinkwater)leidingen gaat maatschappelijk kapitaal verloren.

Bij het kiezen van de meest geschikte warmteoplossing spelen dit soort aspecten daarom een belangrijke rol. Het 
is van belang dat de totale maatschappelijke kosten-baten  in beeld worden gebracht in de besluitvormingsfase. 
Dit vraagt om goede afstemming met onder andere de netbeheerder en het waterbedrijf.

1

Het staat vast dat er in Nederland niet voldoende groen gas of waterstof beschikbaar zal komen om onze totale 
aardgasvraag te vervangen. Er is simpelweg niet genoeg plantaardig afval (om groen gas te maken) of duurzame 
elektriciteit (voor het maken van waterstof) beschikbaar. Het is nog niet bekend of er in de toekomst 
hernieuwbare gassen beschikbaar komen in Hillegom en of onze gebouwen er dan gebruik van kunnen maken. 
Wel staat vast dat als deze gassen er komen, we hier zuinig mee om moeten gaan. Ze zullen dan naar de 
gebouwen gaan die ze het meest nodig hebben, zoals bijvoorbeeld monumenten of woningen die voor 1940 zijn 
gebouwd. We verminderen de vraag naar warmte dan maximaal door het gebruik van duurzame gassen te 
combineren met hybride warmtepompen en isolatie.

1

Maatschappelijke kosten zijn de totale kosten die nodig zijn voor de aanpassing. Dit is een optelsom van verschillende soorten kosten. Denk 
hierbij aan kosten voor aanpassingen in de woning (zoals bijvoorbeeld het aanbrengen van isolatie), aanschaf van de techniek (bijvoorbeeld 
een warmtepomp) en eventuele aanpassingen in de infrastructuur (bijvoorbeeld het verzwaren van elektriciteitsnetten). Er is breed gekeken 
naar alle kosten voor de maatschappij. Sommige kosten zijn echter nog onzeker. Denk bijvoorbeeld aan de (on)mogelijkheden van de 
ruimtelijke inpassing of consequenties voor het drinkwaternet bij aanleg van een warmtenet.Ook is nog niet bepaald hoe we deze kosten 
gaan betalen en/of wie welk deel betaald. Daarom is dit niet hetzelfde als de kosten voor de eindgebruiker.De officiële benaming voor 
maatschappelijke kosten is Nationale Kosten.

34

| TVW Hillegom Oplossingen om gebouwen zonder aardgas te verwarmen

 

 

 

In de figuur hieronder zijn de vier mogelijkheden samengevat. Iedere oplossing heeft zijn eigen kosten, voordelen 
en nadelen. Welke oplossing het meest aantrekkelijk is, hangt erg af van de lokale situatie, zoals het type 
gebouwen, het isolatieniveau en welke warmtebronnen en infrastructuur er in de omgeving beschikbaar zijn.

Daarnaast hangt de keuze ook af van wat we belangrijk vinden: willen we bijvoorbeeld het minst betalen, zo min 
mogelijk overlast of zo min mogelijk ruimte verliezen in ons huis? Omdat dit voor iedereen anders is, is dit een 
moeilijke keuze waar we met elkaar over moeten praten.

Als gemeente proberen we deze belangen te bewaken. De warmteoplossingen moeten betaalbaar en 
betrouwbaar zijn. We zoeken oplossingen die betaalbaar zijn voor onze inwoners en voor de maatschappij als 
geheel. Hierbij proberen we dubbele infrastructuur zo veel mogelijk te vermijden. We proberen te voorkomen dat 
er in één gebied een warmtenetwerk komt, terwijl tegelijkertijd veel gebouweigenaren overstappen op 
elektrische warmtepompen. We proberen ook de situatie te voorkomen waarin de meeste mensen overgestapt 
zijn op warmtepompen, terwijl een paar gebouwen nog op het aardgas blijven. Er moet dan een groot 
(gas)netwerk beheerd worden voor een kleine groep gebruikers. Dit maakt de warmtetransitie uiteindelijk voor 
iedereen onnodig duur.

In het hoofdstuk ‘Hoe werken de oplossingen?’ gaan we dieper in op de mogelijke oplossingen, met hun voor- en 
nadelen.

Oplossingen om gebouwen zonder aardgas te verwarmen

 
TVW Hillegom |

 

35

 

Hoe is de WAT-kaart bepaald?

In de WAT-kaart komt informatie uit verschillende bronnen samen: landelijke gegevens en lokale gegevens van de 
gemeente, de netbeheerder, de woningcorporatie, het waterschap en andere betrokkenen.

De Startanalyse is als uitgangspunt gebruikt. Dit is het rekenmodel dat het Planbureau voor de Leefomgeving 
(PBL) heeft gemaakt in opdracht van de Rijksoverheid (modelversie Vesta MAIS 5.0).

Het beginpunt voor het opstellen van de WAT-kaart zijn de mogelijke warmteoplossingen (de alternatieven voor 
aardgas) met de laagste maatschappelijke kosten. Dit zijn oplossingen die volgens de Startanalyse de minste 
kosten met zich meebrengen voor de hele maatschappij. Hoe deze kosten over de maatschappij verdeeld worden, 
is nu nog niet aan te geven. We weten dus nog niet wie welk deel van de kosten moet betalen. Dit komt omdat de 
regering dit nog niet bepaald heeft. We kunnen nu dus nog niet zeggen wat de gevolgen zijn voor uw/ieders 
energierekening.

De uitkomsten van de Startanalyse voor Hillegom zijn vergeleken met uitkomsten van andere modellen (een 
CEGOIA-analyse van 2019 en de Warmtetransitie Atlas). Dit geeft een beter beeld of de verschillende modellen 
met elkaar overeen komen en waar verschillen door komen.

36

| TVW Hillegom Oplossingen om gebouwen zonder aardgas te verwarmen

 

 

 

Bij de modeldoorrekening met de Startanalyse is rekening gehouden met lokale omstandigheden in de 
gemeenten en allerlei randvoorwaarden. Denk aan de aanwezigheid van waterwingebieden en 
grondwaterbeschermingsgebieden, waar geen bodemenergie gewonnen mag worden. Een belangrijke 
voorwaarde die de oplossingsmogelijkheden bepaalt is welke lokale warmtebronnen er beschikbaar zijn of 
komen. Denk hierbij aan restwarmte van industrie of rioolwaterzuiveringen, de geschiktheid van de ondergrond 
voor geothermie of het winnen van warmte uit meren, kanalen en rivieren. Voor een beschrijving van alle 
warmtebronnen verwijzen wij naar dit verdiepende hoofdstuk.

Voor Hillegom zijn alle warmtebronnen onderzocht. Er is gekeken welke warmtebronnen beschikbaar en 
betrouwbaar zijn. De restwarmtebronnen in Hillegom zijn vergeleken met de inventarisatie uit de RES 1.0 
(Regionale Energiestrategie 1.0), lokale data, CO2-emissies van de bedrijven en beschikbare studies. Dit is 
vervolgens besproken met de gemeente. Daarna heeft de Omgevingsdienst enkele bedrijven benaderd om de 
beschikbaarheid van restwarmte na te vragen. Op basis hiervan zijn enkele bedrijven uit de dataset verwijderd, 
toegevoegd of is het aanbod van restwarmte aangepast. Hoewel het aanbod van restwarmte nog steeds niet 
precies per bedrijf bekend is, hebben we zo wel al een beter beeld van het restwarmte aanbod. Uit de 
inventarisatie blijkt dat in Hillegom maar beperkt restwarmte beschikbaar is.

De beschikbare warmtebronnen in Hillegom zijn te bekijken via deze atlas.

De resultaten van de inventarisatie zijn gebruikt voor een nieuwe doorrekening van de Startanalyse. Dit betekent 
dat de nieuwe dataset met restwarmtebronnen gebruikt is om met behulp van het rekenmodel van de 
Startanalyse nieuwe uitkomsten voor Hillegom te maken.

Na de nieuwe doorrekening van de Startanalyse zijn de nieuwe uitkomsten verder uitgebreid met lokale 
informatie. De lokale kennis hebben we verzameld door met de gemeente, Hoogheemraadschap van Rijnland, 
netbeheerder Liander, woningcorporatie Stek en het waterbedrijf Dunea te spreken. Daarna is hen gevraagd een 
enquête in te vullen.

De volgende informatie is per buurt in kaart gebracht:

•
•
•
•
•
•
•
•

Bestaande plannen voor duurzame energiesystemen;
Bewonerscollectieven rond energie of energiecoöperaties;
Geplande onderhoudswerkzaamheden aan riolering, wegen, drinkwaternet, gasnet, en elektriciteitsnet;
De capaciteit van het elektriciteitsnetwerk;
De economische afschrijving van het gasnetwerk;
Sloop- en nieuwbouwplannen;
Grote renovatieplannen voor woningen;
Grote werkzaamheden rond ruimtelijke inrichting, openbaar groen, klimaatadaptatie, watersysteem en 
waterketen.

Met deze lokale informatie krijgen wij een beter beeld van de mogelijke warmteoplossingen en waar 
(meekoppel)kansen  ontstaan.

1

Oplossingen om gebouwen zonder aardgas te verwarmen

 
TVW Hillegom |

 

37

 

Tot slot zijn de uitkomsten van het rekenwerk getoetst in twee werksessies met de verschillende afdelingen van de 
gemeente en ketenpartners Hoogheemraadschap van Rijnland, netbeheerder Liander, woningcorporatie Stek en 
waterbedrijf Dunea. Hierbij zijn de uitgangspunten van de gemeente Hillegom leidend geweest. Zo zijn we tot het 
uiteindelijke beeld gekomen van de kansrijke warmteoplossingen per buurt. Voor meer informatie over de 
werkwijze zie ‘Achtergrondinformatie platform SETuP’).

WAT-kaart: Wat zijn kansrijke oplossingen voor onze 
gemeente

De WAT-kaart laat de kansrijke oplossingsrichting(en) zien als alternatief voor aardgas. Er zijn verschillende 
oplossingen mogelijk, zoals een elektrische warmtepomp of een warmtenet. In de WAT-kaart maken we een 
verschil tussen drie groepen oplossingen:

•
•

•

Individuele oplossingen per gebouw, zoals een warmtepomp, hernieuwbare gassen  of een hybride vorm.
Warmtenetten. Dit zijn collectieve oplossingen voor een straat, buurt of wijk. Hierbij is rekening is gehouden 
met de beschikbaarheid van warmtebronnen.
Een combinatie waarbij individuele oplossingen en warmtenetten dicht bij elkaar liggen. Hier is nog geen 
voorkeur. Beide oplossingsrichtingen zijn mogelijk.

1

Op de WAT-kaart is te zien welke oplossingen voor het verwarmen zonder aardgas in de toekomst mogelijk zijn. 
Om deze kaart goed te begrijpen is het belangrijk om drie dingen te weten:

1.

2.

Deze kaart is geen definitief eindbeeld: we staan nog aan het begin van de transitie. De kennis, inzichten en 
technieken kunnen nog veranderen in de komende jaren. Daarom zal de gemeente in 2025 de visie evalueren 
en waar nodig aanpassen.
De grens ligt nog niet vast: We hebben ervoor gekozen om de meest kansrijke oplossing(en) per buurt te 
laten zien. Maar in de praktijk kan de grens van een buurt ook anders lopen. Een straat kan best afwijken van 
het gemiddelde in de buurt. Of misschien wordt een deel van een buurt alvast meegenomen bij de start van 
de buurt ernaast. Dat zal blijken bij een verdere uitwerking.

1

Hernieuwbare gassen. Gassen die gemaakt worden uit hernieuwbare bronnen zoals groen gas of waterstof.

38

| TVW Hillegom Oplossingen om gebouwen zonder aardgas te verwarmen

 

 

3. De Transitievisie Warmte richt zich op de gebouwde omgeving. De visie gaat over het verwarmen van 

gebouwen zoals woningen en kantoren, én het tapwater dat in die gebouwen verbruikt wordt. De 
warmtevraag op bedrijventerreinen en de landbouw is complexer dan in woonwijken, omdat er soms ook 
warmte nodig is voor (industriële) processen. Voor deze Transitievisie Warmte zijn de meest kansrijke 
warmteopties voor de industrie, bedrijventerreinen en glastuinbouw niet onderzocht. De 
oplossingsrichtingen op de kaart hoeven dus niet te gelden voor de industrie en glastuinbouw.

 

Wilt u deze kaart uitvergroten? U kunt de kaart ook hier apart downloaden.

De oplossingen per gebied

Oplossingen om gebouwen zonder aardgas te verwarmen

 
TVW Hillegom |

 

39

 

De bebouwde kom van Hillegom

In de bebouwde kom van Hillegom zijn zowel warmtenetten als individuele oplossingen in beeld. De 
maatschappelijke kosten liggen dicht bij elkaar. Beide oplossingsrichtingen zijn dus mogelijk.

Bij individuele oplossingen is het uitgangspunt verwarmen met behulp van elektrische warmtepompen. Dit kan 
alleen als de gebouwen ook flink geïsoleerd worden. Woningen hebben ten minste schillabel B nodig. In Hillegom 
zijn zowel warmtepompen op buitenlucht (luchtwarmtepompen) als bodemwarmte (bodemwarmtepompen) 
mogelijk. Een probleem is dat als er uitgebreid wordt overgestapt op warmtepompen er verzwaringen aan het 
elektriciteitsnetwerk nodig zijn. Dit is duur en duurt vaak lang. Een ander aandachtspunt is dat een 
luchtwarmtepomp geluid maakt, wat als hinderlijk ervaren kan worden. Zeker als er veel luchtwarmtepompen 
aanwezig zijn in dezelfde straat of buurt telt dit op. Door de invoering in 2021 van strengere regelgeving over de 
maximale geluidsproductie van warmtepompen verwachten we dat dit echter minder zal spelen dan in het 
verleden. Tot slot moet de extra elektriciteitsvraag natuurlijk ook duurzaam opgewekt worden. Hiervoor is dus 
extra zon- en windenergie nodig.

Hybride warmtepompen zijn ook mogelijk. Er is dan minder isolatie nodig dan bij het gebruik van volledig 
elektrische warmtepompen en er wordt minder elektriciteit verbruikt. Een woning isoleren kost daardoor minder. 
Ook voor het elektriciteitsnetwerk zijn netverzwaringen minder snel nodig. Hybride warmtepompen kunnen een 
tussenstap richting 2050 zijn. Het energiegebruik wordt dan al voor een deel verduurzaamd, hoewel er nog steeds 
aardgas nodig is. Om tot een volledig duurzame oplossing te komen zijn uiteindelijk hernieuwbare gassen nodig 
in het gasnet (zoals groen gas of waterstof). Of en wanneer die voor Hillegom beschikbaar komen is nog niet te 
zeggen. Het staat in ieder geval vast dat we hier niet met zekerheid op kunnen rekenen.

Warmtenetten zijn ook een optie voor de bebouwde kom van Hillegom. Hierbij is de beschikbaarheid van 
voldoende en geschikte warmtebronnen belangrijk. Zo zou warmte uit de Ringvaart  (aquathermie) in combinatie 
met (een centrale) elektrische warmtepomp(en) en warmte-koude opslag een duurzame bron voor het 
warmtenet kunnen worden.

1

40

| TVW Hillegom Oplossingen om gebouwen zonder aardgas te verwarmen

 

 

De Ringvaart geeft niet voldoende warmte voor de totale warmtevraag in Hillegom. Ook is het op dit moment 
nog een relatief kostbare techniek. Een aanvullende warmtebron zou zonthermie kunnen zijn. Via 
zonnecollectoren  op daken of zelfs zonneweides kan extra duurzame warmte opgewekt worden voor het 
netwerk. Zonnecollectoren nemen wel ruimte in op het dak. Deze ruimte kan dan niet meer gebruikt worden voor 
zonPV (elektriciteitsopwekking). Hierin dient dus een afweging gemaakt te worden. Ook zijn de kosten relatief 
hoog. Wij verwachten daarom maar een (zeer) beperkte bijdrage van zonthermie.

2

 

De verwachting is dat de bodem in onze regio geschikt is voor het winnen van geothermie. Dit is het winnen van 
warm water uit de diepe ondergrond, ook wel aardwarmte genoemd. De warmte uit de ondergrond die in de 
buurt van Hillegom uit te bodem wordt gehaald, kan met een warmtenet naar de gebouwen in Hillegom worden 
getransporteerd. Door de hogere temperatuur van het warme water is veel minder elektriciteit nodig dan bij 
winning van warmte uit de vaart. Gebouwen hoeven bovendien minder goed geïsoleerd te worden dan voor het 
gebruik van aquathermie of om warmtepompen toe te passen. Dit maakt geothermie een aantrekkelijke 
oplossing, omdat uitgebreide isolatie van gebouwen kostbaar is. Verschillende bedrijven onderzoeken of, en zo ja 
hoe in de regio geothermie gewonnen kan worden. Hiervoor zijn verschillende opsporingsvergunningen 
aangevraagd. Wij volgen deze onderzoeken met belangstelling.

2

Een zonnecollector zet zonlicht om in warmte. Dit in tegenstelling tot een zonnepaneel dat zonlicht in elektriciteit omzet. Het is dus een 
afweging hoeveel dakoppervlak we inzetten voor zonnecollectoren ten opzichte van zonnepanelen.

Oplossingen om gebouwen zonder aardgas te verwarmen

 
TVW Hillegom |

 

41

 

In de regio worden ook de mogelijkheden voor een groot regionaal warmtetransportnet onderzocht. Restwarmte 
vanuit de Rotterdamse haven en geothermie uit de ondergrond in de regio zouden dit grote net in de toekomst 
kunnen voeden. Hillegom ligt echter helemaal aan de rand van het onderzoeksgebied. We weten daarom niet of 
dit netwerk ooit helemaal tot aan Hillegom zal komen. De mogelijkheden en kansen voor dit regionale warmtenet 
worden in samenwerking met buurgemeentenonderzocht. Hillegom volgt dit proces met belangstelling.

Restwarmte van lokale bedrijven is in Hillegom maar minimaal beschikbaar. Daarom verwachten wij dat deze 
oplossing weinig kans heeft of maar weinig zal bijdragen.

Ook voor warmtenetten is het belangrijk dat we eerst de energievraag kleiner maken door goed te isoleren.

42

| TVW Hillegom Oplossingen om gebouwen zonder aardgas te verwarmen

 

 

 

Na vaststellen van de Transitievisie Warmte zullen de verschillende mogelijkheden voor de bebouwde kom van 
Hillegom verder onderzocht worden. De technische oplossingen worden dan in meer detail berekend. Hierbij 
worden ook de kosten tussen de partijen gesplitst. Dan krijgen we een beeld wie welk deel zou moeten betalen. 
Zo weten we beter wat de kosten voor de gebouweigenaren worden per oplossing en of dit betaalbaar is. Dit 
helpt bij het maken van de uiteindelijke keuze, waar inwoners later in het (wijk)uitvoeringsplan over meedenken 
of meebeslissen.

Het is belangrijk dat we de komende jaren een scherp beeld krijgen welke oplossing we waar willen toepassen/
realiseren. Als we weten welke richting het opgaat, weten we ook beter waar we aan toe zijn. Dan is voor 
iedereen duidelijk hoe goed zijn/haar woning geïsoleerd moet worden en wanneer dit uiterlijk moet gebeuren.

Het landelijk gebied

Het landelijk gebied is alles buiten de bebouwde kom van Hillegom. Het aantal gebouwen en de 
bebouwingsdichtheid is hier veel lager dan in de bebouwde kom. Daardoor is het erg duur om hier warmtenetten 
aan te leggen. We gaan er dan ook vanuit dat in het landelijk gebied geen warmtenetwerk komt.

Dat betekent dat hier individuele oplossingen per gebouw nodig zijn. In het landelijk gebied zijn twee 
oplossingsrichtingen denkbaar.

Oplossing 1: Volledig elektrisch verwarmen (warmtepompen)

In Hillegom zijn zowel warmtepompen op buitenlucht (luchtwarmtepompen) als bodemwarmte 
(bodemwarmtepompen) mogelijk. Warmtepompen kunnen alleen gebruikt worden als de gebouwen flink 
geïsoleerd zijn. Woningen moeten dan ten minste schillabel  B hebben. Als veel gebouweigenaren overstappen 
op volledig elektrisch verwarmen met warmtepompen is verzwaring aan het elektriciteitsnetwerk nodig. Dit is 
duur en duurt vaak lang. Zeker rond de Zanderij (ten westen van Hillegom) is dit een aandachtspunt.

1

Oplossing 2: Hybride warmtepompen

Hybride warmtepompen zijn ook mogelijk. Een hybride warmtepomp is een warmtepomp die op elektriciteit 
werkt in combinatie met een CV-ketel op gas. Er is dan minder isolatie nodig dan bij volledig elektrische 
verwarming met alleen warmtepompen. Ook wordt er minder elektriciteit verbruikt. Kosten voor isolatie van de 
woning zijn dan minder. Daarnaast is bij hybride warmtepompen minder snel een uitbreiding van het 
elektriciteitsnetwerk (netverzwaring) nodig.

Het energiegebruik wordt dan al voor een deel verduurzaamd, maar er is nog steeds aardgas nodig. Op locaties 
waar we het gasnet in de toekomst niet zullen behouden, is een hybride warmtepomp daarmee een tijdelijke 
oplossing. Toch kunnen mensen wel een hybride warmtepomp aanschaffen. Een hybride warmtepomp gaat tien 
tot vijftien jaar mee. De verwachting is dat het gasnet de komende vijftien jaar overal nog beschikbaar blijft; 
mensen kunnen op dit moment dus een hybride warmtepomp aanschaffen zonder dat zij hier spijt van krijgen.

We weten niet of we ons gasnet na 2050 (voor een deel) zullen houden. Dit heeft te maken met de vraag of, en zo 
ja hoeveel hernieuwbare gassen er dan beschikbaar zullen zijn (zoals groen gas of waterstof). Op dit moment 
gaan we ervan uit dat áls deze hernieuwbare gassen er uiteindelijk komen, dat maar in beperkte hoeveelheden 
zal zijn. Niet iedereen kan hier dan gebruik van maken. Dat betekent dat we er zuinig mee om moeten gaan en ze 
alleen moeten gebruiken in combinatie met hybride warmtepompen en goede isolatie.

Uiteindelijk moet iedere gebouweigenaar zelf een keuze maken hoe hij of zij zijn woning verwarmt. Maar dit kan 
alleen binnen de mogelijkheden die de infrastructuur geeft (de mogelijkheden binnen het elektriciteitsnet, gasnet 
en eventuele warmtenet).

1

Schillabel is het energielabel van een gebouw zonder maatregelen zoals zonnepanelen.

Oplossingen om gebouwen zonder aardgas te verwarmen

 
TVW Hillegom |

 

43

 

Wie heeft over deze Transitievisie Warmte 
meegedacht?

Het opstellen van een Transitievisie Warmte is een uitdaging, die gemeenten niet alleen kunnen uitvoeren. 
Daarom werken we samen met woningcorporatie Stek, netbeheerder Liander, Hoogheemraadschap van Rijnland, 
drinkwaterbedrijf Dunea, inwoners en andere betrokkenen. We delen wensen, kennis, voorkeuren, agenda’s en 
planningen met elkaar. Alleen zo komen we tot een Transitievisie Warmte die écht uitvoerbaar is.

Dit hoofdstuk beschrijft wie, wanneer en op welke wijze heeft meegedacht over deze Transitievisie Warmte.

Wie heeft wanneer meegedacht?

Deze Transitievisie Warmte is ontstaan uit een samenwerking met onze inwoners, lokale organisaties/bedrijven 
en andere betrokkenen.

Er zijn interviews gehouden met Draka Interfoam B.V., VHGM, stichting Vrienden van Oud Hillegom, LTO Noord-
Nederland afdeling Duin en Bollenstreek, Sophia stichting, stichting Fioretti Teylingen, Cultuurhistorisch 
Genootschap Duin- en Bollenstreek, stichting Greenport Duin- en Bollenstreek, stichting Bollenstreek Duurzaam, 
Bedrijfsleven Bollenstreek, Zuid-Hollands Landschap en lokale energiecoaches.

In drie enquêtes hebben 517 inwoners van Hillegom hun voorkeuren, aandachtspunten en zorgen met ons 
gedeeld. Op basis hiervan is met een aantal inwoners diepte-interviews gehouden. Op 20 april dachten 30 
inwoners mee over de warmtetransitie tijdens een meedenksessie die volgde op een informerend webinar op 6 
april. Lees meer over hoe inwoners hebben meegepraat in ‘Verdieping en achtergrond’.

Daarnaast hebben Netbeheerder Liander, Woningcorporatie Stek, het Hoogheemraadschap van Rijnland en 
drinkwaterbedrijf Dunea in twee werksessies meegedacht over de visie. Hierna zijn ook enkele verdiepende 
gesprekken gevoerd met deze partijen. Aan de meest direct betrokken (professionele) partijen hebben we 
gevraagd hoe zij hun eigen rol zien in de warmtetransitie.

44

| TVW Hillegom Wie heeft over deze Transitievisie Warmte meegedacht?

 

 

 

Netbeheerder Liander

Liander is de netbeheerder in de gemeente Hillegom. Liander is verantwoordelijk voor het gas- en elektriciteitsnet 
in de gemeente. Dit betekent dat ze het gas- en elektriciteitsnet onderhouden, nieuwe netten aanleggen en 
verwijderen wanneer ze niet meer worden gebruikt. Liander staat voor een duurzame, betrouwbare, betaalbare 
en voor iedereen onder dezelfde voorwaarden bereikbare energievoorziening:

“Het is onze maatschappelijke opdracht om in uw gemeente de overgang naar een nieuwe 
warmtevoorziening te faciliteren en de betaalbaarheid en betrouwbaarheid te borgen.”

Drinkwaterbedrijf Dunea

Als drinkwaterbedrijf heeft Dunea een groot belang in de ondergrond. Dunea is verantwoordelijk voor de 
productie, transport-, distributie- en aansluitleidingen van ons drinkwater. Verzwaring van elektriciteitsnetten en 
plaatsing van warmtenetten betekenen meer drukte en activiteiten in de ondergrond.

“Niet overal zal voldoende ruimte zijn voor netuitbreidingen of aanvullende ondergrondse 
infrastructuur. Zeker warmtenetten nemen veel ruimte in beslag. Uitdagingen zijn ruimte-schaarste, 
vroegtijdige aanpassing of vervanging van bestaande infrastructuur en een toename van de 
watertemperatuur in het leidingnet. De laatste kan risico’s veroorzaken voor de drinkwaterkwaliteit – 
en dus de volksgezondheid. Alleen in samenwerking met andere partijen – netbeheerders, overheden 
en private partijen - kunnen de juiste randvoorwaarden worden gecreëerd om zowel de 
energietransitie tot een succes te maken als betrouwbaar drinkwater te kunnen blijven leveren.”

Wie heeft over deze Transitievisie Warmte meegedacht?

 
TVW Hillegom |

 

45

 

Hoogheemraadschap van Rijnland

Droge voeten, schoon water. Deze ‘slogan' geeft goed aan wat Hoogheemraadschap van Rijnland doet. Ze biedt 
bescherming tegen de zee en overstromingen, en zorgt voor een goede waterstand in polders en stedelijke 
gebieden. Daarnaast zorgt ze voor schoon en gezond water in plassen, grachten en sloten. Het afvalwater en het 
oppervlaktewater dat Hoogheemraadschap van Rijnland beheert zit vol energie. Zo zijn er kansen voor 
thermische energie uit afvalwater (TEA) en thermische energie uit oppervlaktewater (TEO), zoals te zien is in deze 
aquathermie-viewer.

“Thermische energie uit oppervlaktewater (TEO) is een mooi alternatief voor aardgas: de warmte die in 
de zomer wordt onttrokken aan het oppervlaktewater kan in de bodem worden opgeslagen en 
wanneer het nodig is omhoog worden gehaald en gebruikt voor verwarming van gebouwen. Wel moet 
voor iedere locatie worden bekeken welk effect het terug-lozen van kouder water kan hebben op de 
ecologie, om zo zeker te weten dat er geen schadelijke effecten worden veroorzaakt.”

Woningcorporatie Stek

Woningcorporatie Stek is een corporatie die zich ten volle inzet voor fijne, betaalbare woningen in de Duin- en 
Bollenstreek. Hun motto: Stek, je huis, je thuis. Met meer dan 11.000 wooneenheden in de gemeenten Hillegom, 
Lisse, Noordwijk en Teylingen, zijn ze een belangrijke partner in de warmtetransitie:

“Stek heeft als vastgoedeigenaar met veel woningen in de gemeente de mogelijkheid om een rol te 
spelen in de start van de transitie, om de betaalbaarheid van onze woningen voor de huurders te 
borgen. Ook kan zij aansluiten bij bijvoorbeeld warmtenetten als deze onder de juiste omstandigheden 
worden aangeboden.”

46

| TVW Hillegom Wie heeft over deze Transitievisie Warmte meegedacht?

 

 

 

Wat vinden onze inwoners?

Inwoners van Hillegom vinden energiebesparing en de overstap naar hernieuwbare warmtebronnen belangrijk. 
Tijdens de meedenksessie op 20 april viel op dat mensen graag willen bijdragen, maar ook zorgen hebben over de 
kosten en de kostenefficiëntie. Een groot deel van de aanwezigen heeft de eigen woning al extra geïsoleerd en 
geïnvesteerd in zonnepanelen.

Hieronder leest u de meest gehoorde aanbevelingen, zorgen, twijfels, kansen en oplossingen die inwoners tussen 
september 2020 en mei 2021 met de gemeente deelden. Wilt u meer lezen? Download dan de ‘Analyse 
Maatschappelijke Haalbaarheid LES & TVW’ en de ‘opbrengst meedenksessie TVW Hillegom’. De invulling van het 
participatietraject staat beschreven in ‘Verdieping en achtergrond’

Wie heeft over deze Transitievisie Warmte meegedacht?

 
TVW Hillegom |

 

47

 

48

| TVW Hillegom Wie heeft over deze Transitievisie Warmte meegedacht?

 

 

 

Zorgen, twijfels en vragen

Inwoners maken zich het meest zorgen over de betaalbaarheid van de transitie; zowel voor zichzelf, als voor 
dorpsgenoten en de samenleving als geheel. Tijdens de meedenksessie kwam in alle deelgroepjes naar voren dat 
inwoners die hun huis al extra geïsoleerd hebben bezorgd zijn, of mensen die het minder breed hebben dat wel 
kunnen betalen. Deze zorgen zijn er ook waar het gaat om de individuele oplossingsrichtingen ((hybride) 
warmtepomp): niet iedereen heeft daar de middelen voor (over). Veel mensen geven daarbij aan op te zien tegen 
de kosten van (extra) isolatie.

In praktisch opzicht hebben inwoners zorgen over het isoleren van oude huizen, die bijvoorbeeld geen 
spouwmuur hebben. Dat is duur, en maar tot op zekere hoogte mogelijk. Ook maken inwoners zich zorgen over 
het geluid van warmtepompen. Daarbij benadrukken inwoners dat het comfort in huis in elk geval niet mag 
dalen.

Bijna alle inwoners hebben vragen over hun eigen situatie: ‘Waar moet ik beginnen? Tot welk niveau moet (en 
kan) ik mijn huis isoleren? Wat zijn de kosten? Hoe weet ik welke aannemers/installateurs betrouwbaar zijn? 
Waar krijg ik onafhankelijk advies? Welke oplossingsrichting is het meest waarschijnlijk voor mijn huis? Wanneer 
weet ik waar ik aan toe ben? Wat moet ik doen als ik nu mijn cv-ketel moet vervangen? Wat kan ik nog doen als ik 
alles al geïsoleerd heb?’

Daarnaast betwijfelen mensen of de urgentie van de energie- en warmtetransitie wel voldoende leeft in de 
samenleving, en de politiek: ‘we hadden veel eerder moeten beginnen’ en ‘waar wachten we nog op?’, zijn 
veelgehoorde opmerkingen. Tegelijkertijd zijn er ook inwoners die liever juist geen haast maken. Oudere mensen 
bijvoorbeeld, die hun geld niet meer in een verbouwing willen investeren. Maar ook omdat inwoners hopen dat 
de technieken de komende jaren verder verbeteren en betaalbaarder worden.

Een klein deel van de inwoners geeft aan dat zij het belangrijk vinden dat warmtebronnen die aardgas moeten 
vervangen, honderd procent duurzaam zijn. Zij betwijfelen of restwarmte uit de industrie een goed alternatief is. 
Ze verwachten dat de warmte daarmee afhankelijk blijft van een vervuilend proces.

Een klein deel van de inwoners is bang voor een ‘voldongen feit’ te komen te staan, waarop zij geen invloed meer 
hebben. Meedenksessies zoals de gemeente op 20 april organiseerde, zijn belangrijk en daar moet de gemeente 
vooral mee doorgaan, was de boodschap.

Kansen, oplossingen en aanbevelingen

Inwoners kijken naar de gemeente voor richting en leiding in de warmtetransitie. Bijna alle inwoners geven aan 
dat zij ‘afwachten welke kant het opgaat’ voor hun wijk. Zij gaan dus pas maatregelen nemen als het beleid van 
de gemeente duidelijker is. Voorspelbaarheid is daarbij een belangrijk uitgangspunt. In de meedenksessie van 20 
april werd bijvoorbeeld een jaarlijks terugkerend subsidiepotje voorgesteld. Mensen zouden dan weten dat ze hier 
ook nog gebruik van kunnen maken als ze over 3 jaar genoeg bij elkaar gespaard hebben.

Er zijn daarnaast inwoners die ook plaatselijk een leidende rol van de gemeente wenselijk vinden. Bijvoorbeeld bij 
collectieve oplossingen in de wijk. Bij het voeren van gesprekken tussen mensen in de buurt en om inwoners te 
helpen om tot gezamenlijke standpunten en acties te komen.

Daarbij is er een duidelijke wens uit de samenleving om ondersteund te worden met onafhankelijk, betrouwbaar 
advies en informatie. Inwoners hopen dat de gemeente antwoord kan geven op vragen over hun eigen situatie 
(zie hierboven onder ‘zorgen, twijfels en vragen’). Daarnaast vinden inwoners dat de gemeente een belangrijke 
taak heeft om de warmte- en energietransitie bekend te maken bij alle inwoners. Tijdens de meedenksessie werd 
bijvoorbeeld geconcludeerd dat veel mensen (in de buurt) nog niet beseffen dat zij iets moeten gaan doen.

Veel inwoners wijzen ook naar ondersteuning bij de financiering van de warmtetransitie. Veel inwoners vinden 
het belangrijk dat de lasten eerlijk worden verdeeld. Centraal moet staan dat goed gedrag beloond wordt: ‘verleid 
mensen om te investeren’ en ‘zorg dat wij er baat bij hebben’. Inwoners zien ook hier kansen om bepaalde 
maatregelen samen te nemen, omdat die dan goedkoper (kunnen) zijn.

Wie heeft over deze Transitievisie Warmte meegedacht?

 
TVW Hillegom |

 

49

 

Een belangrijke aanbeveling uit de samenleving is daarnaast om de verduurzaming en warmtetransitie te 
koppelen aan natuurlijke momenten. Zorg ervoor dat inwoners niet ‘gedwongen’ hoeven te verduurzamen: Zorg 
dat dat gebeurt op momenten dat mensen hun huis toch al gaan verbouwen. Tijdens de meedenksessie op 20 
april noemden meerdere inwoners ‘dat het voor oude mensen vaak niet kan om nog te investeren, daarvoor is de 
terugverdientijd te lang’.

Ten slotte zien inwoners kansen om onderling tips en ervaringen uit te wisselen. Tijdens de meedenksessie op 20 
april hebben bijvoorbeeld enkele inwoners adressen uitgewisseld om eens bij elkaar naar de warmtepomp te 
komen luisteren. De gemeente kan dat soort initiatieven ook faciliteren.

50

| TVW Hillegom Wie heeft over deze Transitievisie Warmte meegedacht?

 

 

 

Wat kan ik nu al doen?

We willen dat de aarde ook voor onze kinderen en kleinkinderen een fijne, leefbare plek blijft. Daarom stapt heel 
Nederland vóór 2050 over op duurzame energie en warmte. Daarvoor zijn we samen verantwoordelijk, en 
iedereen heeft hierin een rol: inwoners, bedrijven, organisaties, de gemeente, provincie en de rijksoverheid. 
Samen maken we het verschil.

Voor een woning geldt: Het vervangen van de CV-ketel door een duurzame warmteoplossing is pas de laatste 
stap. Tot die tijd kunnen inwoners verbetermaatregelen nemen waar ze geen spijt van krijgt. Hiermee bedoelen 
wij maatregelen die altijd bijdragen aan het gewenste eindbeeld: duurzaam verwarmde gebouwen.

Dat iedereen een bijdrage moet leveren aan onze gezamenlijke toekomst, betekent niet dat inwoners er alleen 
voor staan; de gemeente, provincie en de rijksoverheid kunnen inwoners helpen met betrouwbare, onafhankelijke 
informatie. Ook kunnen overheden inwoners helpen om duurzame investeringen in hun huis te doen. 
Bijvoorbeeld met subsidieregelingen.

Geen-spijt-maatregelen

Goede isolatie zal de komende jaren steeds vanzelfsprekender worden. Het wordt een vast onderdeel van 
woningverbeteringen die nodig zijn om een woning te onderhouden. Het makkelijkst en meest kosteneffectief is 
om hierin aan te sluiten bij natuurlijke onderhoudsmomenten.

Inwoners die plannen hebben om hun keuken te vernieuwen kunnen beter nu al kiezen voor koken op inductie. In 
de toekomst koken we immers zonder gebruik van aardgas.

Inwoners die plannen hebben om hun huis te verbouwen doen er goed aan ook meteen te isoleren. Door een huis 
goed te isoleren gaat het warmtegebruik omlaag, wat een besparing op energie én kosten oplevert. Daarnaast 
neemt het comfort toe omdat tocht afneemt. Vanuit Het Rijk wordt gewerkt aan een ‘standaard’ die 
gebouweigenaren inzicht moet geven welk isolatieniveau nodig is om het gebouw toekomstbestendig te isoleren. 
De voorlopige versie is hier beschikbaar.

Gebouweigenaren kunnen ervan uitgaan dat ze minimaal tot schillabel D moeten isoleren, maar liever tot 
schillabel C of B. Tot hoever minimale isolatie nodig is hangt ook af van waar de inwoner woont (zie ‘De 
oplossingen per gebied’). Uiterlijk 2025 zullen wij hierover meer inzicht geven.

Het schillabel is het energielabel van een woning of gebouw zonder de bijdrage van andere duurzame 
maatregelen zoals zonnepanelen. Inwoners kunnen ook (bij een verbouwing) bekijken om over te stappen op een 
lage temperatuur afgiftesysteem, met vloerverwarming en/of het plaatsen van lage-temperatuur radiatoren.

Daarnaast kunnen inwoners zonnepanelen en een zonnecollector op hun dak leggen om zo hun eigen elektriciteit 
en warmte op te wekken.

Wat kan ik nu al doen?

 
TVW Hillegom |

 

51

 

52

| TVW Hillegom Wat kan ik nu al doen?

 

 

 

De kosten en opbrengsten van deze ‘geen-spijt-maatregelen’ zijn meestal voor de gebouweigenaar. Dit is 
onderdeel van het normale proces van onderhoud en verbeteringen aan gebouwen. Wij helpen graag om hierin 
slimme keuzes te maken. Ook zijn er verschillende subsidies beschikbaar en is er de gemeentelijke 
duurzaamheidslening. Zo zijn onze gebouwen klaar voor de energietransitie; dit noemen wij aardgasvrij-ready. De 
verschillende mogelijkheden voor ondersteuning lichten wij hieronder toe.

Energieloket van de gemeente Hillegom

Energiebesparing vraagt vaak om maatwerk. Als inwoners behoefte hebben aan gratis, onafhankelijk advies over 
het verduurzamen van hun woning, dan kunnen zij terecht bij het energieloket van de gemeente Hillegom: 
www.duurzaambouwloket.nl

Het energieloket van de gemeente Hillegom kan ook helpen bij het aanvragen van offertes bij deskundige 
bedrijven. En zij kunnen helpen bij het vinden en aanvragen van subsidie.

Inwoners van appartementencomplexen met een Vereniging van Eigenaren kunnen informatie vinden op speciale 
informatiepagina’s voor VvE’s, zoals:

•
•

VvE Energieloket | Energiebesparing en Verduurzaming voor uw VvE
VvE Duurzaamheidsloket

Meer informatie

Op deze websites vinden gebouweigenaren meer informatie over hoe ze zelf aan de slag kunnen met het 
verduurzamen van hun woning of woonomgeving: 

•
•
•

•
•
•

www.degroeneuitdaging.nl 
www.duurzaambouwloket.nl
www.milieucentraal.nl (stappenplan aardgasvrij wonen, algemene landelijke informatie over verduurzaming, 
zowel voor huurders als woningeigenaren)
Investeringssubsidie duurzame energie en energiebesparing (ISDE)
Subsidie energiebesparing VvE
Overige landelijke subsidies

Duurzaamheidslening

Inwoners die hun huis duurzamer willen maken met zonnepanelen, extra isolatie of een warmtepomp (ter 
vervanging van de gasgestookte cv) kunnen bij de gemeente een duurzaamheidslening aanvragen. Hillegom 
heeft een half miljoen euro beschikbaar voor de duurzaamheidsleningen. Daarnaast is er 200.000 euro per jaar 
beschikbaar voor andere duurzame initiatieven. Lees meer over de duurzaamheidslening.

Vereniging van Eigenaren (VvE) kunnen via het Nationaal Warmtefonds ook (onder aantrekkelijke voorwaarden) 
geld lenen om te verduurzamen. Lees meer over de VvE Energiebespaarlening.

Energiecoach

Inwoners die niet weten waar ze moeten beginnen of de weg kwijt zijn, kunnen hulp van een gratis energiecoach 
krijgen! 

Contact opnemen met een energiecoach uit Hillegom.

Leren van voorbeeldwoningen

Voorbeelden van energiebesparing en comfortabel aardgasvrij wonen in Hillegom kunnen inwoners teruglezen 
op de website van het Duurzaam Bouwloket.

Wat kan ik nu al doen?

 
TVW Hillegom |

 

53

Bijlage

 

Bijlage: Verdieping en achtergrond

In dit verdiepende hoofdstuk gaan we verder in op de beschikbare duurzame warmtebronnen en technieken (Hoe 
werken de oplossingen?). Ook lichten we onderdelen van de methodiek achter de transitievisie warmte van 
Hillegom toe (zie het gebruikte platform SETuP).

Uitleg van de warmte-oplossingen

Er zijn verschillende manieren waarop huizen en gebouwen kunnen worden verwarmd zonder aardgas te 
gebruiken. Bijvoorbeeld met behulp van een warmtepomp, een warmtenet of hernieuwbaar gas.

Warmtenetten noemen we een collectieve oplossing. In dat geval kan een hele straat, buurt of wijk gebruik 
maken van dezelfde oplossing. Andere oplossingen zijn individueel, deze bevinden zich in de woningen en 
gebouwen zelf. Denk bijvoorbeeld aan een warmtepomp.

Individuele oplossingen maken wel gebruik van algemene infrastructuur. Warmtepompen benutten het 
elektriciteitsnet en noemen wij daarom ook wel all electric, of volledig elektrisch. Groen gas of waterstof stroomt 
door het gasnet. We noemen dit hernieuwbare gassen, omdat deze op duurzame wijze steeds opnieuw gemaakt 
kunnen worden. Tot slot is een combinatie mogelijk van gas en elektriciteit. Dit noemen wij een hybride oplosing. 
Meestal bestaat dit uit een combinatie van een elektrische warmtepomp en een CV-ketel op gas. Zo’n combinatie 
vergt zowel een gasnet, als een elektriciteitsnet.

Capaciteit van het elektriciteitsnetwerk

All electric, hybride en warmtenetten met lage temperatuur warmtebronnen, maken allemaal gebruik van 
warmtepompen om warmte op een bruikbare temperatuur te leveren. Dit kost elektriciteit, waarvoor extra zon- 
en windenergie nodig is. Binnen de Lokale Energiestrategie maken wij dit inzichtelijk. Ook moet het 
elektriciteitsnetwerk deze extra vraag aankunnen. Dit kan betekenen dat het netwerk hiervoor verzwaard moet 
worden. Het kost tijd, ruimte in de boven- en ondergrond en (maatschappelijk) geld om deze aanpassingen door 
te voeren. Dit is een belangrijk aandachtspunt bij de ontwikkeling van de warmteoplossingen.

Op veel plaatsen in Hillegom is er niet voldoende beschikbare capaciteit in het elektriciteitsnet om alle nieuwe 
warmte oplossingen aan te kunnen sluiten. Als grote delen van de bebouwde kom zouden overstappen op een 
warmtenet met lage temperatuur warmtebronnen of individuele warmtepompen, dan moet het net verzwaard 
worden. Daarbovenop moet ook nog rekening gehouden worden met de aanvullende capaciteitsvraag door de 
toename van zonnepanelen en elektrische auto’s. Bij inzet op duurzame warmteoplossingen die elektriciteit 
vragen is daarom nauwe afstemming met netbeheerder Liander nodig. Liander heeft dan ook meegedacht bij de 
totstandkoming van deze Transitievisie warmte. Bij het verder uitwerken van de visie tot concrete plannen zal de 
gemeente nauw samenwerken met Liander om de ontwikkelingen goed af te stemmen.

Hierna beschrijven wij de verschillende duurzame oplossingen en warmtebronnen. Wilt u hier meer over weten, 
dan verwijzen wij u naar het Expertise Centrum Warmte.

Bijlage: Verdieping en achtergrond

 
TVW Hillegom |

 

55

 

Warmtenet (collectief)

Een warmtenet is een netwerk van leidingen onder de grond waar warm water doorheen stroomt. Het warme 
water komt uiteindelijk bij de eindgebruiker (zoals een woning). Hier wordt de warmte via een afleverset 
overgedragen aan het gebouw. Zo kan de warmte gebruikt worden om de woning te verwarmen en eventueel ook 
voor het warme tapwater. Een warmtenet wordt ook wel stadsverwarming genoemd. Er zijn verschillende 
warmtebronnen die voor warm water kunnen zorgen. De bron(nen) van het warmtenet bepaalt hoe duurzaam de 
oplossing is. Een warmtenet kan namelijk ook op aardgas of een andere fossiele brandstof gestookt worden. In 
dat geval wordt er geen of maar weinig CO2 bespaard ten opzichte van een HR-ketel op aardgas. Duurzame 
warmtebronnen zijn bijvoorbeeld restwarmte, geothermie (aardwarmte) of aquathermie (warmte uit 
oppervlaktewater, afvalwater of leidingwater). Deze bronnen hebben geen of een lage uitstoot van CO2.

Bij warmtenetten is het een uitdaging om het aanbod van de warmte aan te laten sluiten op de vraag. In de 
zomer is er weinig vraag naar warmte, terwijl deze tijdens het stookseizoen juist erg hoog is. Voor een betaalbaar 
en efficiënt warmtenet is er dan ook een piekvoorziening nodig. Vaak is dit nu nog op aardgas. Om het systeem 
duurzamer en rendabeler te maken, wordt meestal een vorm van seizoenbuffering toegepast. Vaak wordt de 
warmte in de ondergrond opgeslagen, met behulp van een WKO en HTO/MTO .1

1

Hoge en Midden Temperatuur Opslag

56

| TVW Hillegom Bijlage: Verdieping en achtergrond

 

 

 

Geothermie (in combinatie met een warmtenet)

Geothermie, ook vaak ‘aardwarmte’ genoemd, is warmte die gewonnen wordt uit de ondergrond. Bij 
warmtewinning van het maaiveld tot 500 meter diepte spreken we over bodemenergie. Geothermie is de 
benutting van warmte uit de ondergrond vanaf 500 meter en dieper. Om het warme water te kunnen winnen, 
moeten er twee putten worden geboord: een productieput en een injectieput. Het boren van een put is kostbaar 
(een enkele boring kost al gauw 2 tot 5 miljoen euro). Minder diep boren kan in sommige gevallen (ondiepe 
geothermie), maar levert ook minder warmte.

Gezien de hoge kosten is er ook een aanzienlijke warmteafzet nodig om de investering terug te verdienen. Het 
gaat om duizenden woningen die aangesloten moeten worden. Dit maakt dat je moeilijk stapsgewijs een 
warmtenet kan laten groeien. Het is vaak een grote, kostbare operatie. Door ook enkele grootverbruikers zoals 
glastuinbouw en bedrijven aan te sluiten wordt het project organisatorisch haalbaarder. Naast de schaal van deze 
projecten speelt ook de geschiktheid van de ondergrond een belangrijke rol. Door middel van metingen (seismiek) 
aan het aardoppervlakte krijgen we een beeld van de ondergrond. De kenmerken en mogelijkheden van de put 
worden pas echt bekend na een proefboring.

Op dit moment heeft een geothermieproject alleen kans van slagen als er ook een aanzienlijke zekerheid is over 
de warmteopbrengst (bodem) en de warmte-afname. Als een van deze twee onzeker lijkt, dan zijn de risico’s en 
benodigde risicopremies voor geothermie te hoog.

De potentie van geothermie lijkt groot voor de Duin- en Bollenstreek. Dit blijkt onder meer uit gegevens die 
bekend zijn door de aanleg van de NAM-locatie genaamd Noordwijk-2 (aan de Leeweg in Noordwijk). Dit blijkt ook 
uit de conclusies uit het rapport ‘Potentieel Geothermie van de Gemeentes Katwijk en Noordwijk’ d.d. 26 juli 
2019, uitgevoerd door IF Technology in opdracht van genoemde gemeenten. Bovendien hebben meerdere 
commerciële partijen bij het ministerie van Economische Zaken en Klimaat opsporingsvergunningen 
aangevraagd, om de haalbaarheid van ontwikkeling van geothermie in de regio Holland Rijnland te onderzoeken. 
Die aanvragen ondersteunen de verwachting van winbare geothermie in de Duin- en Bollenstreek. Komende jaren 
moet duidelijk worden of er geothermie gewonnen kan worden en zo ja, of die warmte op een verantwoorde 
wijze en tegen een betaalbare prijs benut kan worden in Hillegom.

Bijlage: Verdieping en achtergrond

 
TVW Hillegom |

 

57

 

Restwarmte (in combinatie met een warmtenet)

Restwarmte komt vrij bij productieprocessen. Denk bijvoorbeeld aan chemische industrie, verwerking van 
voedingsmiddelen en zelfs bij koelprocessen. De warmte die overblijft en door het bedrijf niet meer benut wordt 
kan uitgekoppeld worden en via een warmtenet getransporteerd naar de gebouwen. Omdat deze warmte anders 
verloren gaat, is gebruik hiervan duurzaam. De bekende restwarmtebronnen in Hillegom zijn vergeleken met de 
inventarisatie vanuit de Regionale Energiestrategie 1.0, lokale data en onderzoeken. Op basis hiervan zijn nog 
enkele bedrijven benaderd voor aanvullende informatie. Hieruit blijkt dat restwarmte in Hillegom maar (zeer) 
beperkt beschikbaar is. Daarom denken wij dat de inzet van restwarmte niet kansrijk is of maar een klein deel van 
de oplossing.

58

| TVW Hillegom Bijlage: Verdieping en achtergrond

 

 

 

Zonthermie (in combinatie met een warmtenet)

Zonthermie is het winnen van zonnewarmte. Via zonnecollectoren op daken of zelfs zonneweides kan extra 
duurzame warmte opgewekt worden voor het netwerk. Zonnecollectoren nemen wel ruimte in op het dak. Deze 
ruimte kan dan niet meer gebruikt worden voor zonPV (elektriciteitsopwekking). Hierin dient dus een afweging 
gemaakt te worden.

Omdat deze warmte vooral in de zomer beschikbaar komt, combineert dit goed met een Warmte-Koude-Opslag. 
Zo kan de energie opgeslagen worden en in de winter worden gebruikt. Op dit moment zien wij zonthermie 
vooral als mogelijke aanvulling op andere warmtebronnen.

Aquathermie (in combinatie met een warmtenet)

Oppervlaktewater en afvalwater zijn twee warmtebronnen die steeds vaker worden gebruikt voor warmtenetten. 
Deze bronnen, en dan met name het oppervlaktewater (rivieren, meren) zijn in Nederland altijd en veelvuldig 
aanwezig waardoor de continuïteit voor de lange termijn is gegarandeerd. Ook drinkwater wordt als mogelijke 
warmtebron gezien.

Aquathermie levert, vanwege de relatief lage watertemperatuur, een te lage temperatuur voor de directe 
verwarming van gebouwen. Er is daarom een warmtepomp nodig om de warmte naar een bruikbare temperatuur 
te brengen. Dit kan ook betekenen dat het elektriciteitsnetwerk verzwaard moet worden.

Warmte uit oppervlaktewater

Een aquathermie-systeem dat gebruikt maakt van warmte uit oppervlaktewater, wordt ook wel TEO genoemd: 
Thermische Energie uit Oppervlaktewater. In dit systeem wordt warmte onttrokken uit water in meren, vaarten of 
plassen. In Hillegom zou dit bijvoorbeeld kunnen worden toegepast op de Ringvaart. De warmte zou rechtstreeks 
onttrokken kunnen worden uit de vaart, of via een van de gemalen die langs de vaart staan.

In de praktijk zijn er vaak regels/randvoorwaarden voor het onttrekken van warmte uit de wateren, waardoor de 
bron (met name in de koudere periode) niet optimaal benut kan worden. Dit maakt dat TEO vaak gecombineerd 
wordt met Warmte-Koude Opslag (WKO).

Bijlage: Verdieping en achtergrond

 
TVW Hillegom |

 

59

 

Warmte uit afvalwater

Een aquathermie-systeem dat gebruikt maakt van warmte uit afvalwater wordt ook wel TEA genoemd: 
Thermische Energie uit Afvalwater. In dit systeem wordt warmte onttrokken uit rioleringsbuizen of uit afvalwater 
bij een waterzuiveringsinstallatie. In veel gevallen is de temperatuur van de bron (effluent water) hoger dan bij 
oppervlaktewater. Ook zijn er minder temperatuurschommelingen dan bij oppervlaktewater. In Hillegom zijn 
geen grote TEA-bronnen beschikbaar.

60

| TVW Hillegom Bijlage: Verdieping en achtergrond

 

 

 

 

Warmte uit drinkwater

Eén van de vormen van aquathermie is TED; Thermische Energie uit Drinkwater. Warmtewinning uit drinkwater 
kan een interessante optie zijn, vanwege de constante beschikbaarheid van de warmte. Het uitwisselen van 
warmte met drinkwater is iets eenvoudiger dan bij vuil rioolwater. Omdat het leidingwater een lage temperatuur 
heeft, wordt het gecombineerd met een warmtepomp. Dunea Warmte & Koude heeft aangegeven geen grote 
kansen te zien in Hillegom voor de winning van warmte uit drinkwaterleidingen.

Bijlage: Verdieping en achtergrond

 
TVW Hillegom |

 

61

 

Warmte koude Opslag (WKO, in combinatie met een warmtenet)

Een Warmte Koude Opslag (WKO) is geen echte warmtebron, maar een buffer in de bodem om warmte en koude 
over het jaar in op te slaan. Warmte die in de zomer beschikbaar is, kan in de bodem opgeslagen worden. Denk 
bijvoorbeeld aan de opgewarmde Ringvaart (aquathermie) of zonnewarmte (zonthermie). Warm water (15 – 
25˚C) wordt via een put in een doorlatende zandsteenlaag gepompt, op enkele tientallen tot honderden meters 
diepte. In de winter, wanneer deze warmte nodig is, wordt deze weer opgepompt. Meestal wordt een 
warmtepomp gebruikt om de temperatuur van het water daarna nog verder te verhogen, zodat het gebruikt kan 
worden om gebouwen te verwarmen.

Hetzelfde proces gebeurt andersom in de winter. Koud water (7 – 12˚C) wordt in de winter in de bodem 
opgeslagen en in de zomer gebruikt wanneer er een koelvraag is. Het koude water wordt dan weer opgepompt en 
gebruikt om gebouwen te koelen. Vooral in combinatie met lage temperatuur warmtebronnen zoals aquathermie 
en zonthermie is een WKO vaak een belangrijke component in het warmtesysteem.

Voor de toepassing van deze vorm van energieopslag in de bodem is in het algemeen een vergunning 
Grondwaterwet vereist. Daarin wordt o.a. vastgelegd dat er (voldoende) energiebalans in de bodem moet zijn.

De bodem in Hillegom is zeer geschikt voor de toepassing van WKO-systemen. Dit maakt het een interessante en 
aantrekkelijk onderdeel voor duurzame energiesystemen in Hillegom.

62

| TVW Hillegom Bijlage: Verdieping en achtergrond

 

 

 

Warmtepompen (individueel)

Een individuele warmtepomp kan worden gezien als een elektrisch en energiezuinig alternatief voor de 
traditionele CV-ketel. De oplossing wordt ook wel all electric genoemd, omdat er alleen gebruik wordt gemaakt 
van elektriciteit.

Een warmtepomp onttrekt warmte uit de bodem (bodemwarmtepomp) of de buitenlucht (luchtwarmtepomp) en 
verwarmt dit verder. Met 1 deel elektriciteit maakt een warmtepomp 2 tot 6 delen warmte. De warmtepomp is 
dus een zeer efficiënte techniek. Warmtepompen kunnen in de zomer ook gebruikt worden om te koelen. Dit kost 
wel elektriciteit.

Voor een luchtwarmtepomp is een buitenunit nodig. Dit is een ventilatorkast aan de buitenkant van de woning, 
net als bij een traditionele airco. Dit heeft invloed op de uitstraling van de woning. De ventilator maakt ook geluid, 
wat soms als hinderlijk ervaren kan worden. Wanneer een hele straat over zou stappen op luchtwarmtepompen 
telt dit effect bij elkaar op en zou het een belangrijk aandachtspunt kunnen worden. De plek van een buitenunit 
moet daarom zorgvuldig uitgezocht worden, zie ook de website van milieucentraal. Ook kunnen er maatregelen 
genomen worden om de geluidsproductie te verminderen, zoals het plaatsen van een isolerende omkasting over/
rondom de ventilator.

Een bodemwarmtepomp is een warmtepompsysteem dat de bodem als warmtebron gebruikt. De warmtepomp 
maakt gebruik van een zogenaamde ‘bodemwarmtewisselaar’ om warmte aan de bodem te onttrekken. Dit 
worden ook wel bodemlussen genoemd. Het is een efficiënte manier van verwarmen. En in de zomer kan met een 
bodemwarmtepomp ook efficiënt gekoeld worden, omdat de bodem een lage temperatuur heeft. Voor een 
bodemwarmtepomp is wel een hogere investering nodig vooraf ten opzichte van een luchtwarmtepomp.

De ondergrond moet ter plaatse van het gebouw wel geschikt zijn. Dit is in Hillegom het geval. Soms is het niet 
toegestaan om bodemwarmtepompen te plaatsen, bijvoorbeeld in grondwaterbeschermingsgebieden. In 
Hillegom zijn geen gebieden helemaal uitgesloten voor deze techniek, maar in de hele bebouwde kom worden 
wel randvoorwaarden gesteld door de provincie (zie de Warmteatlas van RVO).

Bijlage: Verdieping en achtergrond

 
TVW Hillegom |

 

63

 

Een warmtepomp levert warmte op 30 - 50 °C, dat is aanzienlijk lager dan de circa 80 °C van een CV-ketel. Daarom 
is het nodig om een gebouw te isoleren tot minimaal schillabel B. Verder is een lagetemperatuur-afgiftesysteem 
nodig, zoals vloerverwarming en/of lage temperatuur radiatoren/convectoren.

De duurzaamheid van de warmtepomp is afhankelijk van de bron van de elektriciteit die gebruikt wordt. Voor een 
duurzame oplossing is duurzame elektriciteit nodig. Lokale opwek (bijvoorbeeld zonnepanelen) draagt bij aan een 
duurzaam systeem. Een bodemwarmtepomp kan een huis ook efficiënt koelen, met een zeer laag energiegebruik. 
Hierdoor is een traditionele airconditioner, die doorgaans erg veel energie verbruikt, onnodig. Lucht-
waterwarmtepompen kunnen ook koelen, maar verbruiken hiervoor meer energie dan een bodemwarmtepomp.

Warmtepompen kunnen worden ingezet voor een ‘all-electric oplossing’, maar ook voor een hybride systeem, 
waarbij deels nog (hernieuwbaar) gas wordt gebruikt.

Bij ‘all-electric’ wordt per gebouw een elektrische warmtepomp ingezet voor verwarming en warm tapwater. De 
gebouwen hebben bij deze strategie geen gasaansluiting meer nodig. Als een hele buurt overstapt op elektrische 
oplossingen kan het nodig zijn om het elektriciteitsnetwerk te verzwaren.

Een hybride warmtepomp is een warmtepomp die op elektriciteit werkt in combinatie met een CV-ketel op gas. 
De elektrische warmtepomp levert de basislast van de warmtevraag. Als de warmtepomp niet voldoende warmte 
kan leveren, bijvoorbeeld in de winter of bij warm tapwater verbruik, springt de CV-ketel bij.

Om dit systeem efficiënt te kunnen toepassen, moeten gebouwen tot minimaal schillabel D worden geïsoleerd, 
maar bij voorkeur natuurlijk nog beter. Dit zorgt voor minder verbruik. In het begin kan van aardgas gebruik 
gemaakt blijven worden. Vanwege de inzet van de efficiënte warmtepomp en de isolatiemaatregelen is al veel 
minder aardgas nodig en daalt de CO2-uitstoot van het gebouw flink. Als op termijn hernieuwbare gassen, zoals 
groen gas of waterstof, beschikbaar komen, kan hierop overgestapt worden. De oplossing wordt dan helemaal 
zonder uitstoot van CO2.

Het is voor Hillegom nog niet bekend of en waar hernieuwbare gassen beschikbaar komen. We kunnen daarom 
nog niet zeggen of hybride oplossingen ook na 2050 tot de mogelijkheden blijven behoren. Overstappen op een 
hybride oplossing kan echter ook een tussenstap zijn naar een volledige all electric warmtepomp. Inzet van 
hybride warmtepompen is daarom bijna altijd een goede (tussen)stap voor gebouwen die geen gebruik kunnen 
maken van warmtenetten. Dit geldt zeker voor oudere gebouwen die moeilijk in een keer naar all electric kunnen 
gaan.

Meer informatie over elektrische- en hybride warmtepompen vindt u ook op de website van het Expertise 
Centrum Warmte.

64

| TVW Hillegom Bijlage: Verdieping en achtergrond

 

 

 

Hernieuwbare gassen

Waterstof is een techniek die nog volop in ontwikkeling is. Waterstof is eigenlijk geen energiebron, maar een 
energiedrager. Om duurzame waterstof te produceren is dus (ergens anders opgewekte) wind- of zonne-energie 
nodig. Bij de productie van waterstof gaat relatief veel energie verloren. Een efficiënte warmtepomp levert in 
vergelijking veel meer warmte op voor dezelfde hoeveelheid elektriciteit. Aangezien waterstof voorlopig ook maar 
beperkt beschikbaar is, wordt waterstof vooral ingezet voor de industrie en voor transport. Voor die sectoren 
bestaat namelijk geen andere oplossing. Daarom lijkt het niet waarschijnlijk dat waterstof veel gebruikt gaat 
worden voor het verwarmen van huizen. Voor meer informatie, zie de website van het Expertise Centrum 
Warmte.

Biogas is gas dat vrijkomt bij vergisting van organisch materiaal, zoals mest en groenafval. Groen gas is biogas dat 
is opgewaardeerd naar aardgaskwaliteit. Voor gebruik in woningen is groen gas eenvoudiger te gebruiken dan 
biogas, omdat het dezelfde eigenschappen als aardgas heeft. Hierdoor hoeven de installaties en apparatuur in 
woningen en gebouwen niet te worden aangepast. Bij biogas zou dat wel moeten gebeuren.

Groen gas kan overal worden toegepast waar op dit moment ook aardgas gebruikt wordt. Maar op dit moment is 
de beschikbaarheid van groen gas erg klein. Er zal nu en in de toekomst niet genoeg groen gas beschikbaar zijn 
om alle buurten in Nederland mee te verwarmen. Er moet dus gekozen worden waar groen gas het beste ingezet 
kan worden. Het doel is daarom om groen gas alleen in te zetten in buurten waar de andere aardgasvrije 
strategieën veel duurder of technisch niet haalbaar zijn. Denk bijvoorbeeld aan vooroorlogse delen van 
Sassenheim, indien daar geen warmtenet beschikbaar zou komen. De gemeente Hillegom wil biomassa alleen 
toepassen als het minimaal CO2-neutraal is, bijvoorbeeld als aanvullende energiebron door het gebruik van 
compostwarmte van de Meerlanden. Daarnaast willen wij het groen gas zo efficiënt mogelijk inzetten. Daarom 
heeft het onze voorkeur om het altijd te combineren met hybride warmtepompen en isolatiemaatregelen.

Netbeheerder Liander heeft aangegeven dat hun gasnet gebruikt kan worden voor levering van groengas. Als er 
groengas beschikbaar komt, zouden dus delen van het gasnet gebruikt kunnen worden als duurzame warmte-
infrastructuur. In de toekomst zal blijken hoe ver de ontwikkeling gaat. Het is dan wenselijk om de resterende 
(groen-)gasverbruikers te clusteren. Het zou namelijk erg inefficiënt en duur zijn om bijv. in de lintbebouwing 
gasverbruikers aan het begin en aan het eind te hebben, terwijl het middelste gedeelte niet meer aangesloten is 
op het gasnet. Dat betekent dat een groot gasnet in gebruik blijft voor maar een klein aantal gebruikers. Dit zal 
leiden tot hoge (maatschappelijke) kosten voor onderhoud. Het liefst wordt hier in de ontwikkeling naar een 
duurzaam warmtesysteem nadrukkelijk rekening mee gehouden. Voor ieder gebied zal er dus bij voorkeur 
gezamenlijk worden gekozen voor het wel of niet aangesloten blijven op de gasinfrastructuur na 2050.

Bijlage: Verdieping en achtergrond

 
TVW Hillegom |

 

65

 

De besparing bij het isoleren van alle woningen

Een woning of gebouw is niet van het ene op het andere moment aardgasvrij. De eerste stap richting aardgasvrij 
bestaat uit het besparen van energie, onder andere door betere isolatie. Dit vraagt vaak serieuze aanpassingen 
aan het pand.

Ter onderbouwing van de Transitievisie warmte is onderzocht hoeveel van de warmtevraag bij woningen 
bespaard kan worden als alle woningen goed geïsoleerd worden. We maken daarin onderscheid in ‘geen spijt’ 
maatregelen en aanvullende maatregelen. De geen spijt maatregelen zijn altijd goed, onafhankelijk van de 
warmteoplossing. Voor de analyse is uitgegaan van spouwmuur-, vloer- en dakisolatie, HR++ glas en kierdichting. 
Op basis van het bouwjaar, woningtypologie en het energielabel is een inschatting gemaakt van de huidige 
warmtevraag en het isolatieniveau van iedere woning in de gemeente. Daarna is een inschatting gemaakt 
hoeveel energie bespaard kan worden als de resterende isolatiemaatregelen toegepast worden. Omdat niet 
iedereen een nieuw energielabel aanvraagt, nadat er extra isolatiemaatregelen zijn getroffen, geeft de 
berekening wel een overschatting van het maximale besparingspotentieel (sommige maatregelen zijn immers al 
getroffen). De analyse is alleen uitgevoerd voor woningen, omdat hiervan veel energielabels bekend zijn en het 
besparingspotentieel beter is in te schatten op basis van kengetallen.

In onderstaande tabel is op wijkniveau te zien hoeveel energiebesparing er behaald kan worden wanneer alle 
‘geen spijt’ maatregelen toegepast worden bij de woningen.

66

| TVW Hillegom Bijlage: Verdieping en achtergrond

 

 

Berekende warmtevraag woningen 
ruimteverwarming (GJ/jaar)

Berekende warmtevraag 
woningen tapwater (GJ/jaar)

Maximale 
warmtebesparing (GJ/jaar)

Percentage 
besparing

 

20135
22342
21673
70
16925
2675
2021
12236
13027
12556
25552
24849
3340
5562
16994
15887
11124
9626
5152
17973
17243
276962

5242
4198
5614
10
4879
514
338
3671
2962
4128
5841
6109
972
1886
4207
3907
2765
2800
1607
4453
4695
70799

4435
6165
4910
24
4940
732
476
2122
3373
2266
5614
6418
410
427
5473
4302
2592
1880
68
4044
5087
65759

17%
23%
18%
30%
23%
23%
20%
13%
21%
14%
18%
21%
10%
6%
26%
22%
19%
15%
1%
18%
23%
18,9%

Buurtnaam

Brouwerlaankwartier
Buitengebied
Centrum
De Zanderij
Hemen
Hillegommerbeek
Horst ten Daal
Kastelenbuurt
Leidsestraat
Olympiakwartier
Om de Zanderij
Oranjebuurt
Patrimonium
Ringoevers
Schilderskwartier
Staatsliedenbuurt
Treslong
Vosselaankwartier
Vossepolder
Weerestein
Wendes
Totaal

Achtergrondinformatie platform SETuP

Royal HaskoningDHV heeft het platform SETuP ontwikkeld met als doel betrokkenen een helder en onderbouwd 
beeld te geven van de mogelijkheden, kansen en uitdagingen in de gemeente; een vertrekpunt voor dialoog met 
betrokkenen en het maken van keuzes. Zo kan een gemeente tot een breed gedragen Transitievisie Warmte 
komen. SETuP staat voor Smart Energy Transition Platform.

In het platform bundelen wij de veelheid aan beschikbare data en analyseren wij deze op systematische wijze. Het 
gaat dan om de warmtevraag, geplande werkzaamheden, initiatieven in de wijk en de uitkomsten van 
warmtemodellen (zoals de Startanalyse door het Vesta MAIS model van PBL). Het platform gebruikt daarnaast 
een aantal publieke databronnen. Dit zijn:

•
•
•
•

Basisregistratie Adressen en Gebouwen (BAG), voor gegevens over gebouwen (bouwjaar, gebruiksdoeleinde);
Database voor energielabels;
Verschillende gegevens van Centraal Bureau Statistiek;
De uitkomsten van de Startanalyse van het Planbureau voor de Leefomgeving en andere beschikbare 
energiemodellen (CEGOIA en de Warmtetransitie atlas).

Gedurende het project hebben we het platform aangevuld met lokale data. We hebben gegevens verzameld over 
onder andere lokale warmtebronnen, het gasnetwerk, het elektriciteitsnetwerk, plannen voor duurzame 
warmtesystemen, bewonersinitiatieven, renovatieplannen van woningcorporatie Stek, sloop- en 
nieuwbouwplannen, werkzaamheden voor klimaatadaptatie en aan de infrastructuur (wegen, riolering, waternet, 
watersysteem).

Daarnaast zijn zeven controles uitgevoerd op de modeluitkomsten. Hiermee controleren wij de modeluitkomsten. 
Er is gekeken naar:

Bijlage: Verdieping en achtergrond

 
TVW Hillegom |

 

67

 

•

•

•

•

•

•

•

Beschikbaarheid: Is het waarschijnlijk dat de oplossing met de laagste maatschappelijke kosten ook 
daadwerkelijk beschikbaar komt in deze buurt? Strategieën die gebruik maken van b.v. groen gas, restwarmte of 
geothermie scoren lager op dit aspect, omdat het niet zeker is dat deze duurzame energiebronnen ook 
daadwerkelijk lokaal ingezet kunnen worden.
Warmtevraag: In hoeverre komt de gemodelleerde warmtevraag van een buurt overeen met het werkelijke 
warmteverbruik in de afgelopen jaren? Bij een grote afwijking is het vertrouwen in de modeluitkomsten lager.
Isolatie: Zijn de woningen geschikt voor oplossingen die warmte leveren op lage temperatuur (all electric, lage 
temperatuur-warmtenet)? Hiervoor is gekeken naar de bouwjaren. Als er veel oude woningen in de buurt staan, 
is het uitdagender deze strategie te realiseren, en is de robuustheid lager. Bij veel recente woningen geldt het 
omgekeerde.
Warmtevraagdichtheid: Sluit de warmtevraag aan bij de strategie? Als de warmtevraagdichtheid hoog is 
(>1.000 GJ/ha), zijn warmtenetten kansrijker. Als de warmtevraagdichtheid laag is (<1.000 GJ/ha) zijn 
individuele oplossingen kansrijker. Wanneer de voorkeursstrategie overeenkomt met de warmtevraagdichtheid, 
is de robuustheid hoger.
Elektriciteitsnet: Kan het elektriciteitsnet de nodige extra elektriciteitsvraag aan? Sommige oplossingen vragen 
veel extra elektriciteit. Als de oplossing relatief weinig verzwaring van het lokale elektriciteitsnetwerk vergt, is de 
robuustheid hoger.
Modellen vergelijking: Het CEGOIA model is ook gebruikt om de best passende warmteoptie te berekenen. Deze 
modeluitkomsten zijn met elkaar vergeleken. Bij vergelijkbare modeluitkomsten kennen wij een hogere 
robuustheid toe.
Sloop en nieuwbouw: De modeluitkomsten zijn gebaseerd op de huidige bebouwing. Als er significante sloop- of 
nieuwbouwplannen in de buurt zijn, kan dit invloed hebben op de best passende strategie. In dat geval is de 
robuustheid van de uitkomsten lager.

Deze controles geven een indicatie of er aandachtspunten zijn bij de modeluitkomsten. Dit is gebruikt bij het 
interpreteren van de resultaten. Alles resultaten zijn gebundeld, en op overzichtelijke manier weergegeven in 
interactieve dashboards, zowel op gebouw-, buurt- als gemeenteniveau. Deze dashboards hielpen bij het 
vaststellen van warmteoplossingen die het meest geschikt zijn en de kansen te identificeren waar gestart kan 
worden met de transitie richting aardgasvrij.

De uitkomsten van de met SETuP uitgevoerde analyse dienden als startpunt voor een dialoog met alle betrokken 
partijen, van netbeheerder tot de inwoners. Door de veelheid aan informatie overzichtelijk weer te geven heeft 
het de betrokken partijen geholpen om gezamenlijk tot inzichten te komen. In werksessies zijn de voorlopige 
uitkomsten besproken en getoetst met de ambtelijke adviseurs en ketenpartners (netbeheerder, 
woningcorporatie, waterschap en waterbedrijf). Daarna zijn de getoetste uitkomsten voorgelegd en besproken 
met de inwoners.

Deze werkwijze hielp om tot gedeelde inzichten te komen over de warmtevoorziening van de toekomst. Voor 
zowel de gemeente als geheel als voor de individuele wijken. Daarmee heeft het bijgedragen aan een 
begrijpelijke, goed onderbouwde Transitievisie Warmte.

Toelichting op het participatietraject

Het doel van het participatietraject is om in kaart te brengen welke sentimenten en ideeën er leven in de 
gemeente Hillegom over duurzame energie en warmte. Daarvoor in gesprek gegaan met inwoners, stakeholders 
en andere betrokkenen uit Hillegom.

Daarnaast hebben we informatie opgehaald in drie enquêtes, waarvan twee in samenwerking met de RES-regio 
Holland Rijnland. En een online meedenksessie op 20 april.

68

| TVW Hillegom Bijlage: Verdieping en achtergrond

 

 

 

Diepte-interviews met stakeholders

Stakeholders zijn mensen en partijen die op een of andere manier betrokken zijn (of zouden kunnen zijn) bij de 
energietransitie en warmtetransitie in de gemeente Hillegom:

In totaal is met 12 partijen gesproken: Draka Interfoam B.V., VHGM, stichting Vrienden van Oud Hillegom, LTO 
Noord-Nederland afdeling Duin- en Bollenstreek, Sophia stichting, stichting Fioretti Teylingen, Cultuurhistorisch 
Genootschap Duin- en Bollenstreek, stichting Greenport Duin- en Bollenstreek, stichting Bollenstreek Duurzaam, 
Bedrijfsleven Bollenstreek, Zuid-Hollands Landschap en lokale energiecoaches.

De interviews zijn telefonisch gehouden en met een vooraf opgestelde topiclijst. Hierin kwamen vragen aan bod 
over de mening over de voorgenomen plannen van de gemeenten, ideeën over concrete oplossingen en ideeën 
voor participatie. In de gesprekken hebben we ons zoveel mogelijk laten leiden door de onderwerpen die de 
stakeholders zelf belangrijk vonden en aandroegen, mits die relevant waren voor het onderwerp. We zijn dus niet 
de topiclijst stap voor stap afgegaan en zijn daar soms vanaf geweken. Zo hebben we zoveel mogelijk de 
verschillende perspectieven van stakeholders aan bod laten komen.

Diepte-interviews met inwoners

Heel graag hadden we inwoners gesproken in straatgesprekken, bijvoorbeeld bij de supermarkt, of bij het 
schoolplein. Het idee daarvan is dat we inwoners spreken die niet standaard terug te vinden zijn op 
informatieavonden. Door de coronacrisis was dit echter niet verantwoord. Onze alternatieve methode is geweest 
om de stakeholders die we gesproken hebben, te vragen ons in contact te brengen met een bekende die (nog) niet 
betrokken is bij de energietransitie. Zo hoopten we toch relatief willekeurig inwoners te spreken die normaal 
gesproken niet duidelijk van zich laten horen.

Veel geïnterviewde stakeholders vonden dit een lastige vraag. In totaal hebben we via deze weg zeven inwoners 
kunnen spreken.

Enquêtes

In de periode tussen oktober 2020 en januari 2021 zijn in drie enquêtes inzichten opgehaald.

1.

2.

3.

Enquête over houding en gedrag t.o.v. de energietransitie, en de informatiebehoefte van inwoners. Looptijd: 
11 november tot 7 december 2020. In samenwerking met RES-regio Holland Rijnland. In de gemeenten 
Hillegom, Lisse en Teylingen is deze enquête door onderzoeksbureau Direct Research ook voorgelegd aan een 
inwonerpanel. In Hillegom waren er 373 respondenten.
Verdiepende enquête over de ruimtelijke voorwaarden bij plaatsing windturbines en zonnevelden. Looptijd: 
15 december 2020 tot 10 januari 2021 In samenwerking met RES-regio Holland-Rijnland. In Hillegom waren 
er 135 respondenten.
Jongerenpanel over houding en gedrag t.o.v. de energietransitie, en de informatiebehoefte. Looptijd: 25 
november tot 5 december 2020. Uitgezet door HLTSamen. In Hillegom waren er 9 respondenten.

Bijlage: Verdieping en achtergrond

 
TVW Hillegom |

 

69

 

Online meedenksessie

Op 20 april heeft de gemeente Hillegom een online meedenksessie georganiseerd over de warmtetransitie. 
Tijdens deze avond stond centraal wat men belangrijk vindt in de warmtetransitie in het algemeen en wat 
mensen zelf willen en kunnen doen aan hun eigen huis. Daarnaast hoe inwoners aankijken tegen het tempo van 
de transitie en hoe zij zelf betrokken willen zijn de komende jaren.

Plenair sprak de dagvoorzitter met wethouder Karin Hoekstra over warmtetransitie. Aansluitend gaf een expert 
van Royal HaskoningDHV een presentatie waarin hij de oplossingsrichtingen en de WAT-kaart toelicht. Daarnaast 
zoomde hij in op de strategie en ambitie van de gemeente.

Daarna ging de groep uit elkaar in drie kleinere groepjes van elk ongeveer 10 inwoners om het gesprek te voeren 
over wat zij belangrijk vinden en wat zij doen en nodig hebben als het gaat om maatregelen in en om hun eigen 
huis. Daarnaast hoe zij tegen het tempo van de transitie aankijken, en hoe zij betrokken willen zijn de komende 
jaren.

Om zoveel mogelijk verschillende perspectieven op te halen, heeft de gemeente veel aandacht besteed aan 
communicatie, zodat zoveel mogelijk mensen zich zouden aanmelden. Behalve een campagne op sociale media, 
stonden er enkele weken a-nul-borden langs de wegen. Ook is met de huis-aan-huiskrant een uitnodigingskaartje 
meegestuurd, en er hebben verschillende berichten in de lokale krant gestaan. Bovendien werd er bericht op de 
website van de gemeente. Mensen konden zich tegelijkertijd met de meedenksessie over de warmtetransitie, ook 
aanmelden voor een informerend webinar over de energietransitie op 6 april, en voor een meedenksessie in het 
kader van de Lokale Energiestrategie op 31 mei.

In totaal meldden zich 111 mensen aan voor de meedenksessie. Uiteindelijk namen 30 inwoners deel aan de 
sessie. Download hier een uitgebreide analyse van de opbrengst van de meedenksessie.

Onze uitgangspunten voor de Transitievisie Warmte

Om een strategie te maken hebben we uitgangspunten opgesteld voor het uitvoeren van de warmtetransitie. 
Deze uitgangspunten zijn door de gemeenteraad vastgesteld op 25 maart 2021.

1. Realistisch en betaalbaar voor iedereen

Bij de warmtetransitie gaat het erom dat het betaalbaar blijft. We weten uit de vele landelijke onderzoeken dat 
de kosten niet lager worden en/of gelijk blijven. Dit betekent dat we op zoek gaan naar oplossingen die voor de 
gemeenten en inwoners realistisch en betaalbaar zijn, nu en in de toekomst. Met als mogelijke realistische 
oplossing het zoeken naar mogelijkheden om iedereen over te laten stappen op een collectieve oplossingen. Met 
als belangrijke randvoorwaarden dat we transparant zijn over de kosten en dat we weten of inwoners deze kosten 
kunnen betalen. Al dan niet met behulp van (rijks-)subsidie. Dit betekent dat wij:

a.
b.
c.

Oplossingen realiseren die betaalbaar zijn voor iedereen.
Transparant zijn over de kosten en de betaalbaarheid.
Faciliteren bij het zoeken en/of verstrekken van de juiste (rijks-)subsidies.

2. Beschikbaar en betrouwbaar richting de toekomst

Om de transitie te realiseren hebben we alle mogelijke warmtebronnen nodig. Het is daarom van belang inzage 
te hebben in het soort bronnen, de opslagmogelijkheden voor warmte en de beschikbaarheid van deze bronnen. 
Hierbij kijken we niet alleen naar onze bodem (geothermie) en het vaarwater (Ringvaart/Leidsevaart). Ook 
onderzoeken we naar de mogelijkheden van restwarmte binnen en buiten onze gemeente. Met als belangrijke 
randvoorwaarde dat we een goede bronnenstrategie hebben. Met deze bronnenstrategie zorgen we dat het 
leveren van warmte in de toekomst richting bewoners betrouwbaar is en blijft. Dit betekent dat wij:

a.
b.

c.
d.

Inzage hebben in alle mogelijke warmtebronnen.
Een goede bronnenstrategie voor opwek en opslag hebben richting de toekomst voor zowel de boven- als de 
ondergrond.
Betrouwbare warmtelevering richting de toekomst willen
Ons blijven informeren over nieuwe technologieën.

70

| TVW Hillegom Bijlage: Verdieping en achtergrond

 

 

 

3. Aan de slag met energiebesparing

De beste besparing is de energie die je niet gebruikt, ook bij warmte. Los van het voornemen tot het aardgasvrij 
maken van de gebouwde omgeving en om gebouweigenaren te stimuleren en ondersteunen om gebouwen 
“transitiegereed” te maken, levert isolatie al een grote besparing van gasgebruik. Dit betekent dat er stevig 
ingezet moet worden op het “transitiegereed” maken van gebouwen qua isolatie. Daarnaast moet er ingezet 
worden om de in gebouwen aanwezige verwarmingssystemen gereed te maken, in afwachting van het 
beschikbaar komen van een aardgasvrije warmtebron. Dit betekent dat wij:

a.

b.
c.
d.
e.

Actief inwoners benaderen en ondersteunen om de huizen optimaal te isoleren, ook huurwoningen in 
overleg met de pandeigenaar. Denk hierbij aan het laten uitvoeren van energiescans.
Naast eigen regelingen ook te faciliteren bij het zoeken en/of verstrekken van de juiste (rijks-)subsidies.
Adviseren welke andere energiebesparende maatregelen te nemen zijn.
Inzichtelijk maken wanneer nieuwe aardgasvrije warmtebronnen beschikbaar komen.
Geen woningen gedwongen van het gas afsluiten voordat er ten minste wordt voldaan aan de punten 3a tot 
en met 3d.

4. Samenwerken en samen kennis delen om de verduurzaming te versnellen

De warmtetransitie is een grote opgave, die de gemeente niet alleen kan uitvoeren. Daarom werken we samen 
met onze ketenpartners en delen we kennis over elkaars doelen, belangen, onze agenda’s en planningen. Hierbij 
komen we tot gezamenlijke duurzame doelstellingen voor zowel collectieve oplossingen als individuele 
oplossingen. Met als belangrijke randvoorwaarde dat deze oplossingen voor verduurzaming toegankelijk zijn voor 
iedereen. En dat we ervoor zorgen dat de benodigde werkzaamheden op elkaar aansluiten. Zo nemen we 
bijvoorbeeld de regie bij het vormen van eventuele coalities voor de realisatie van bijvoorbeeld warmtenetten. Dit 
betekent dat wij:

a.
b.
c.

d.

Samenwerken met onze ketenpartners en kennis delen.
Duurzame oplossingen toegankelijk maken voor iedereen.
Regie nemen om met elkaar de verduurzaming te versnellen en dit integraal op te pakken, waarbij de 
initiatieven een bijdrage leveren aan de koers van de Omgevingsvisie Hillegom.
Koppelkansen benutten bij herinrichting of nieuwbouw van een wijk en de nieuwe aardgasvrije bronnen en 
energiebesparingsprojecten.

5. Aansluiten bij de regionale warmtevisie zoals deze in de concept-RES is opgenomen

De beschikbaarheid van duurzame warmte in de regio heeft invloed op de beschikbaarheid van warmte voor onze 
gemeente, we zijn daarin mede afhankelijk van elkaar. De regionale warmtevisie laat zien dat we op regionaal 
niveau, met een aansluiting op het Rotterdamse restwarmtenet, voldoende potentie hebben om aan de vraag van 
de gebouwde omgeving te voldoen, maar iets te kort komen wanneer de sectoren Landbouw en Industrie ook 
worden meegerekend. Subregionaal en lokaal zijn er wel verschillen, nader onderzoek naar waar een collectieve 
of een individuele oplossing het beste antwoord geeft, moet nog plaatsvinden. Op basis van de in 2019 
uitgevoerde Warmteverkenning, passen we in Holland Rijnland de volgende prioritering voor warmte in 
collectieve warmtenetten toe zoals in de concept-RES is vastgelegd. Dit betekent dat wij binnen de samenwerking 
met de Holland Rijnland gemeenten;

a.

b.
c.

d.

Op basis van beschikbaarheid en wijkkenmerken restwarmte toepassen en zoveel mogelijk in regionaal 
verband.
Wanneer er geen restwarmte beschikbaar is geothermie toepassen, zoveel mogelijk in gezamenlijke netten.
Als de bronnen onder a en b niet beschikbaar zijn aquathermie toepassen, bij voorkeur gecombineerd met 
WKO’s.
Biomassa niet zien als de oplossing voor de warmtestrategie of energietransitie. Biomassa kan enkel worden 
toegepast indien het minimaal CO2-neutraal is, bijvoorbeeld als aanvullende energiebron door het gebruik 
van compostwarmte van de Meerlanden.

Bijlage: Verdieping en achtergrond

 
TVW Hillegom |

 

71

