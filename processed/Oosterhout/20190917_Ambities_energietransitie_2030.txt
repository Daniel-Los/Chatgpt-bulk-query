 

 

Ambities voor de energietransitie 

Oosterhout 2030 

 

Vol energie samenwerken aan de 

toekomst van Oosterhout 

 
 

 

1 

 

Inhoudsopgave 

 

1. 

Inleiding 

2.  De energietransitie 

2.1.  

Landelijke doelen 

2.2. 

2.3. 

2.4. 

2.5. 

Regionale Aanpak 

Energiegebruik Oosterhout 

De opgave 

Ambities korte (2022) en middellange termijn (2030) 

3. 

Een duurzame gemeente 

3.1. 

3.2. 

3.3. 

De gemeente Oosterhout: een duurzame organisatie 

Aan de slag met bedrijven en partners 

Informeren, stimuleren en faciliteren 

4.      Van ambitie tot resultaat 

4.1. 

4.2. 

4.3  

De gemeenteraad 

Draagvlak bij onze partners 

Tot slot 

Bijlage 1: Factsheet Energie Oosterhout 

Bijlage 2: Werksessie Duurzaamheid gemeenteraad 

Bijlage 3: Input stakeholders Oosterhout 

 

 

 

3 

6 

6 

6 

7 

9 

11 

12 

12 

13 

14 

15 

15 

15 

15 

16 

17 

19 

2 

 

1. 

Inleiding 

 
Het klimaat is aan het veranderen en dat heeft gevolgen voor de samenleving. Wateroverlast, 
droogte, hitte en bodemdaling komen in meer of mindere mate al regelmatig voor en dat zal 
de komende jaren alleen maar gaan toenemen. Om de toekomstige impact op de gezondheid 
van onze inwoners te beperken alsook de leefbaarheid van onze woonkernen, is het 
noodzakelijk om nu te bepalen wat we moeten gaan doen en in welk tempo.  
 
Dit is hét moment  
In 2015 is het VN-Klimaatakkoord van Parijs ondertekend. In dit klimaatakkoord hebben 195 
landen afgesproken de temperatuurstijging in 2050 te beperken tot maximaal 2 graden. Dit 
moeten we bereiken door een drastische beperking te realiseren van de CO2 uitstoot. CO2  is 
een bekend broeikasgas.  
In Nederland hebben we deze afspraken vertaald naar de Klimaatwet (vastgesteld 28 mei 
2019) dat wordt uitgewerkt in een Klimaatplan (consultatieronde loopt tot begin oktober 2019). 
en is op 28 juni 2019 het Klimaatakkoord gepresenteerd. De klimaatwet is hierbij het kader 
voor het klimaatakkoord. Met andere woorden: de klimaatwet zegt WAT we moeten doen, het 
klimaatakkoord geeft aan HOE we dit moeten doen. Het Klimaatplan beschrijft het 
klimaatbeleid voor de periode 2021-2030. 
De inzet voor 2030 is daarbij: 49% reductie van nationale CO2 uitstoot ten opzichte van 1990. 
2030 lijkt nog ver weg. En uiteraard bedenken wetenschappers en innovatieve bedrijven de 
komende jaren nog veel slimme en efficiënte oplossingen. Toch kunnen we daar niet op 
wachten. De opgave is zo groot dat we echt vandaag moeten beginnen! 
 
Energietransitie versus klimaatadaptatie 
Duurzaamheid is een breed begrip. In het kort komt het er op neer dat in een duurzame 
wereld mens (people), milieu (planet) en economie (profit) met elkaar in evenwicht zijn, zodat 
we de aarde niet uitputten. Deze ambitienota gaat vooral over een onderdeel daarvan: de 
energietransitie. Met de energietransitie wordt de transitie bedoeld van een fossiel gedreven 
economie naar een economie gebaseerd op duurzaam opgewekte hernieuwbare energie. 
Deze transitie is essentieel om de doelstellingen op het gebied van CO2-reductie te behalen. 
Maar wat hierbij ook belangrijk is: hoe passen we onze omgeving aan nu we weten dat het 
klimaat verandert?  
Naast onze ambities op het gebied van de energietransitie moeten we ons ook gaan 
voorbereiden op maatregelen die genomen moeten worden om de effecten hiervan op te 
vangen. Klimaatadaptatieve maatregelen noemen we dat. Waar moeten we bijvoorbeeld op 
letten als er straks lange periodes van droogte aankomen? Hoe vangen we de te verwachten 
regen op? Hoe bereiden we Oosterhout en onze inwoners voor op extreme hitte? Hoewel dit 
allemaal bijzonder actuele vragen zijn, zal het onderwerp klimaatadaptatie verder niet worden 
behandeld in dit document. Niet omdat we dat niet belangrijk vinden maar omdat hier in de 
nabije toekomst een eigen programma voor wordt opgesteld.  
 
Wat hebben we tot nu toe gedaan? 
Tot nu toe was de Duurzaamheidsagenda 2016-2018 ons kompas als het gaat om 
duurzaamheid in het algemeen en de energietransitie in het bijzonder. Het merendeel van de 
gestelde doelen in deze agenda (vertaald naar activiteiten) is bereikt. Zo is de 
duurzaamheidslening breed beschikbaar, ondersteunen we VvE’s met kennis en 
organisatiekracht en organiseren we jaarlijks een duurzaamheidsmarkt. Het is nu tijd om een 
versnelling aan te brengen. De ambitienota dat nu voor u ligt geeft aan op welke thema’s we 
onze doelstellingen willen verleggen (en verbreden) en hoe we deze versnelling willen 
bereiken. 
 
Wat gaan we nu en in de toekomst doen? 
In de Toekomstvisie Oosterhout 2030 (vastgesteld oktober 2018) staat beschreven dat 
Oosterhout grote stappen wil maken op het gebied van duurzaamheid. Het plaatsen van 
windturbines en zonneweides is daarbij als voorbeeld benoemd. Zo is te lezen dat we in 2030 
goed op weg zijn richting Parijs: ‘de doelstellingen voor de reductie van CO2 en de opwek van 
hernieuwbare energie hebben we grotendeels weten te bereiken door het plaatsen van 

 

3 

windturbines in de Oranjepolder en op bedrijventerrein Vijf Eiken’. Maar ook: ‘Er zijn 
meerdere zonnevelden aangelegd op bedrijfsdaken in Oosterhout en in het buitengebied’. Het 
spreekt bijna vanzelf dat we bij al deze projecten ook onze inwoners laten participeren. 
Daarnaast is er stevig in gezet op het afkoppelen van woningen van het gas en op 
energiebesparing. 
 
We moeten dus flink energie gaan besparen en opwekken. Opwekken door middel van wind- 
en zonne-energie, want dit zijn technieken die we nu kennen. Een belangrijk aspect hierbij is 
de RES 2030. De RES (Regionale Energie Strategie) is een opgave uit het Klimaatakkoord. 
Alle 33 regio’s in Nederland moeten deze opstellen. In deze strategie geven regio’s aan 
hoeveel duurzame hernieuwbare energie zij regio breed kunnen opwekken. Voor nu is dat 
dus voornamelijk wind en zon maar er wordt zeker ruimte gelaten voor innovatieve 
oplossingen. Dat willen we ook graag.  
 
De ambities van de gemeente Oosterhout hangen samen met de opgave vanuit het 
Klimaatakkoord. Landelijk moeten we namelijk ruim 35 TWh duurzame energie op land 
opwekken in 2030 om een reductie te bereiken van 49% (CO2). Voor onze regio (West-
Brabant) betekent dat een opwek van ongeveer 2,6 TWh. Onze ambities voor de opwek van 
duurzame hernieuwbare energie sluiten daar goed bij aan. 
 
Wat doen we niet? 
Zoals eerder gesteld maakt klimaatadaptatie geen onderdeel uit van deze ambitienota. Ook 
ligt de focus van de nota niet op materiaalgebruik of processen (hoewel het hier en daar wel 
voorbijkomt). Denk hierbij bijvoorbeeld aan het cradle tot cradle principe (producten die na 
gebruik worden hergebruikt in een nieuw product of als grondstof dienen) of een circulaire 
economie: een economisch en industrieel systeem waarin geen eindige grondstofvoorraden 
worden uitgeput en waarin reststoffen volledig opnieuw worden ingezet. Hoewel deze 
onderwerpen zeker niet te onderschatten zijn, ligt de focus in deze nota op de 
energietransitie.  
 
We doen het samen 
Een ding is duidelijk: Alleen kunnen we het niet. We kunnen onze ambities alleen samen mét 
onze inwoners, bedrijven en partners realiseren. En dat begint met bewustwording van en 
draagvlak voor de grote opgave waar we voor staan. We moeten de komende jaren 
impactvolle beslissingen nemen, financieel maar zeker ook qua ruimtegebruik. Maar we 
weten ook dat dit het moment is om de omslag te maken van een fossiel gedreven economie 
naar een economie gebaseerd op hernieuwbare grondstoffen. Dat vraagt om lef van ons 
allemaal. Voor onze toekomst! 
 
Maar met alleen ambities kom je niet ver. Daarom zijn alle ambities in deze nota voor de 
periode tot 2022 vertaald naar concrete projecten. Deze projecten staan beschreven in de 
Routekaart energietransitie 2019-2022, ‘Vol energie samenwerken aan de toekomst van 
Oosterhout’.  
 
De Omgevingswet 
Met ingang van 2021 treedt de Omgevingswet in werking. Deze wet verplicht gemeenten één 
Omgevingsvisie vast te stellen voor het hele grondgebied. Deze Omgevingsvisie is een 
strategisch document gericht op een integrale benadering van de fysieke leefomgeving. 
Hieronder vallen ook de gemeentelijke ambities ten aanzien van duurzaamheid en 
klimaatadaptatie. We zijn al begonnen met het opstellen van een gemeentelijke 
Omgevingsvisie. De strategische onderdelen uit de ambitienota zullen hun vertaling krijgen in 
deze Omgevingsvisie. Samen met de routekaart zal dit volgens de systematiek en 
terminologie van de Omgevingswet als “Programma” fungeren onder deze Omgevingsvisie. 
 
Leeswijzer 
In deze ambitienota beschrijven we eerst de ambities die samenhangen met de 
energietransitie (hoofdstuk 2). We zoomen in van het landelijke tot het lokale schaalniveau. 
We brengen de opgave in Oosterhout in beeld en koppelen daaraan onze ambities voor het 
besparen en duurzaam opwekken van energie.  

 

4 

In hoofdstuk 3 geven we aan hoe we als organisatie willen verduurzamen en hoe we willen 
samenwerken met onze inwoners en bedrijven.  
 
Tenslotte staat in hoofdstuk 4 beschreven wat de opbrengsten zijn uit het participatietraject 
dat we met elkaar hebben doorlopen. Partners hebben gereageerd op de gemeentelijke 
ambities en aangegeven waar zij kansen zien om elkaar te versterken. Ook hebben de 
raadsleden diverse inzichten gedeeld tijdens de informatiebijeenkomst (12 februari 2019), de 
werkbijeenkomst (19 maart 2019) en de opiniërende raadsvergadering (26 juni 2019).  
 

 

 

 

5 

2.  De energietransitie 
 
In 1959 werd het aardgasveld van Slochteren ontdekt. En ruim 10 jaar later was driekwart van 
ons land aangesloten op aardgas. Het nieuwe aardgas zorgde voortaan voor een comfortabel 
verwarmde woning. De energietransitie van die tijd (van turf naar kolen) was voltooid.  
 
De ‘energietransitie’ is op dit moment ook regelmatig onderwerp van gesprek. We staan 
namelijk aan de vooravond van een nieuwe transitie, die van een economie gebaseerd op 
fossiele brandstoffen naar een economie gebaseerd op hernieuwbare duurzame energie. 
Alles wat op dit moment verwarmd wordt door middel van fossiele brandstoffen (kolen en gas) 
moet overgezet worden op duurzame alternatieven. Alle elektriciteit die nu verbruikt wordt 
moet straks (uiterlijk 2050) duurzaam opgewekt worden. Verwarming en elektriciteitsgebruik 
zijn hierin de belangrijkste onderwerpen. 
 
Net als in de rest van Nederland is er ook in Oosterhout weinig discussie over de urgentie en 
noodzaak van de energietransitie. We zijn al volop in gesprek met inwoners, bedrijven en 
onze partners. Maar het is nu ook het moment om het te gaan doen ! 

2.1.   Landelijke doelen 
 
Zoals gesteld in de inleiding is in 2015 het VN-Klimaatakkoord van 
Parijs ondertekend. In dit klimaatakkoord hebben is afgesproken de 
temperatuurstijging in 2050 te beperken tot maximaal 2 graden. Het 
beperken van de temperatuurstijging is te bereiken door het drastisch 
terugbrengen van de CO2 uitstoot. In Nederland hebben we de 
afspraken uit het VN-klimaatakkoord vertaald naar landelijke 
wetgeving, de Klimaatwet. Op 28 mei 2019 is deze wet aangenomen. 
De Klimaatwet zegt ons WAT we moeten gaan doen: 49% CO2 
reduceren ten in 2030 ten opzichte van onze uitstoot in 1990. De 
Klimaatwet is vervolgens het kader voor de uitwerking in het 
klimaatplan (beleid) en het klimaatakkoord: in dit akkoord staat HOE 
we deze reductie moeten bereiken. Met andere woorden: de 
Klimaatwet zegt WAT we moeten doen, het klimaatakkoord geeft aan 
HOE we dit moeten doen.  
 
Begin dit jaar is het voorlopige klimaatakkoord door de landelijke 
planbureaus doorgerekend. Alle maatregelen uit het klimaatakkoord 
zijn naast elkaar gelegd en bekeken is of alle maatregelen 
gezamenlijk leiden tot de noodzakelijke reductie. Op 28 juni is het 
klimaatakkoord gepresenteerd. De vaststelling van dit akkoord wordt 
in oktober 2019 verwacht. 

Hoe wordt de CO2 uitstoot 
eigenlijk berekend? 

De CO2 uitstoot wordt 
berekend door de 
energiedragers (kWh 
elektriciteit, m3 gas, liters 
benzine) bij elkaar op te 
tellen. Deze emissie-
factoren variëren per jaar, 
afhankelijk van de 
brandstofmix van de 
elektriciteitsproductie, de 
hoeveelheid bijgemengde 
biobrandstof en de 
calorische waarde en 
koolstofinhoud van aardgas.  

2.2.  Regionale Aanpak 
 
De energietransitie is bij uitstek een opgave dat je als gemeente niet alleen kan doen. 
Oosterhout werkt daarom samen in diverse gremia: 
 
RES 2030 
In het nationale klimaatakkoord is besloten dat Nederland in 2030 49% CO2-reductie moet 
hebben gerealiseerd ten opzichte van 1990. Dit betekent een opwek aan hernieuwbare 
energie van 35 TWh. Voor het realiseren van deze landelijke ambitie op het gebied van 
elektriciteit en gebouwde omgeving kan aansturing en uitvoering het best regionaal plaats 
vinden.  
 

 

 

6 

Wat is een TWh? 
 
1 TWh staat ongeveer 
gelijk aan 3600 TJ.  
1 windturbine (5MW) levert 
ongeveer 54 TJ op, een 
zonneweide van 5 hectare 
levert ongeveer 14 TJ aan 
energie. 

Iedere regio in Nederland (33 in totaal) levert door middel van een 
Regionale Energiestrategie (RES) een bod op. In dit bod geeft de regio 
aan hoeveel hernieuwbare elektriciteit zij kan opwekken, wat het 
potentieel is aan duurzame warmtebronnen en wat de concrete plannen 
zijn om vraag en aanbod van elektriciteit door middel van infrastructuur 
bij elkaar te brengen.  
 
Het aandeel van onze regio (16 gemeenten) is ongeveer 2,6 TWh tot 
2030. De nationale klimaatdoelstellingen voor elektriciteit en warmte zijn 
in iedere regio het uitgangspunt van de RES. Uiterlijk in 2020 moet onze 
regio een definitief bod en uitvoeringsprogramma hebben.  
De ambities die wij hebben op het gebied van duurzame 
energieopwekking dragen bij aan het bod wat onze regio (West-Brabant) moet opstellen.  
 
Verduurzaming Amernet 
De Amercentrale is een elektriciteitscentrale die gevoed wordt door steenkolen en, meer 
recentelijk, biomassa. De ambitie van de Amercentrale is de centrale in 2020 voor 100% op 
biomassa te laten draaien. Bij het opwekken van elektriciteit komt veel warmte vrij. Deze 
warmte wordt door EnNatuurlijk (warmteleverancier) geleverd aan diverse buurten in Breda, 
Tilburg en Oosterhout (Beemdenbuurt). Deze buurten worden dus niet verwarmd met 
aardgas. Het samenwerkingsverband bestaat uit gemeenten, provincie, 
(warmte)netbeheerders, woningcorporaties, vertegenwoordigers van afnemers, 
burgerenergiecoöperaties en tuinders. Dit samenwerkingsverband ziet toe op een uitbreiding 
van het warmtenet in onze regio. 
 

Energiegebruik Oosterhout 

2.3. 
 
We moeten als gemeente voldoen aan de landelijke doelstellingen. 
Dat betekent onder andere het reduceren van CO2 door samen te 
werken in de RES 2030 die opgesteld wordt in West-Brabant. CO2 
reduceren we onder meer door ons energiegebruik drastisch te 
reduceren en de opwek te verduurzamen. Maar hoeveel energie 
verbruiken we eigenlijk in Oosterhout? In deze paragraaf kort de 
situatie in onze gemeente. 
 
Het energiegebruik van de gemeente Oosterhout was in 20171 
circa 5.897 TJ. Dit is het totale gebruik van de gebouwde 
omgeving, verkeer en vervoer, industrie, landbouw en 
hernieuwbare warmte. De berekening geeft inzicht in het totale 
energiegebruik op het grondgebied van Oosterhout. Dit is dus 
inclusief snelwegen.  
 
In grafiek 1.1. is weergegeven welk aandeel de verschillende 
categorieën hebben in het totaal.  
 
 
 
 
 
 
 
 
 
 
 

 

WAT IS EEN TJ? 
 
Het energiegebruik is uitgedrukt 
in TJ (1 TJ = 1012 Joule). In 
deze eenheid wordt alle 
elektriciteit (1 KWh = 3,6 
miljoen joule) en gas (1 m3 gas 
= 31,6 miljoen joule) 
omgerekend en bij elkaar 
opgeteld. Waar moet u dan aan 
denken?  
1 TJ staat ongeveer gelijk aan 
het jaargebruik van 100 
huishoudens of de opwek 
capaciteit van 1/25 windturbine.  

 

                                                      
1De meest recente cijfers uit de Klimaatmonitor zijn gehanteerd. Bron: https://klimaatmonitor.databank.nl/dashboard/ 

 

7 

Grafiek 1.1 Totaal bekend energiegebruik in Oosterhout 2013-2017 
 

 
De hoeveelheid CO2 die we hiermee uitstoten bedroeg in 2017 in totaal 452.000 ton (zie 
grafiek 1.2)  
 
Grafiek 1.2 CO2 uitstoot in Oosterhout 
 

 

 

 

8 

 
De meeste CO2 stoten we in Oosterhout uit door onze mobiliteit. Zoals eerder gezegd is dit 
alle mobiliteit in Oosterhout, dus inclusief al het verkeer over de snelwegen A59 en A27. 
 
Naast de cijfers uit de klimaatmonitor, hebben we begin 2018 een factsheet Energie 
Oosterhout laten opstellen (zie bijlage 1). Deze factsheet geeft een goed beeld van wat de 
energievraag in Oosterhout in 2015 was en hoe deze was opgebouwd (figuur 1.1.). Voor deze 
factsheet is gebruik gemaakt van de cijfers in 2015 omdat op het moment van opstellen van 
deze factsheet voor de jaren 2016 en 2017 niet alle gegevens beschikbaar waren. 
 
Figuur 1.1: Energievraag Oosterhout factsheet in 2015 
 

 
De cijfers voor 2016 en 2017 zijn inmiddels volledig beschikbaar en daarom is er voor 
gekozen om voor de berekening van de opgave in deze nota de meest actuele cijfers van 
2017 uit de klimaatmonitor te gebruiken. 

 

2.4.  De opgave 
 
In 2050 moet ook de gemeente Oosterhout energieneutraal zijn. Alle energie die we in de 
gemeente gebruiken, moet dan op een duurzame manier worden opgewekt. Uitgangspunt is 
dat eerst het totale energieverbruik in Oosterhout significant moet worden beperkt. Hoe meer 
er wordt bespaard op energie, hoe minder er duurzaam hoeft te worden opgewekt. Dit kan op 
verschillende manieren worden gerealiseerd zoals betere isolatie van woningen en bedrijven 
en door veranderingen in productieproces waarbij minder energie wordt verbruikt. Maar 
vervanging van oudere woningen en bedrijfspanden door nieuwe (bijna) energie neutrale 
woningen en bedrijfspanden zal ook bijdrage aan de besparingsdoelstelling. 
 
Berekend is wat het technisch potentieel voor besparing is. Op basis daarvan stellen we als 
doel voor 2050: een energiebesparing van ruim 30% ten opzichte van het huidig gebruik in 
Oosterhout.  
Uitgaande van de cijfers uit de klimaatmonitor (5.897 TJ aan energiegebruik, 2017) betekent 
dit dat we in 2050 een besparing gerealiseerd moeten hebben van ca. 1.769 TJ. Er rest dan 
nog een energievraag van 4.128 TJ die duurzaam moet worden opgewekt 
(energieopwekking)  
 
Voor de opwekking van de benodigde energie, gaan we primair uit van het gebruik van 
onuitputtelijke energiebronnen zoals wind, zon voor elektriciteit en geothermie voor 
verwarming. Dat zijn de technieken die we nu kennen en die nu toegepast kunnen worden. In 
de toekomst wordt veel verwacht van mogelijke innovatieve alternatieven voor wind en zon. 

 

9 

Het is nu dan ook nog niet te zeggen welke technieken we in 2050 gebruiken. Wind en zon 
wordt dan ook toegepast voor een periode van maximaal 25 jaar. Na deze periode kan de 
windturbine of zonneweide worden afgebroken. Voor nu zijn wind en zon nog de enige 
alternatieven als het gaat om de opwek van duurzame hernieuwbare elektriciteit. 
 
Transitievisie Warmte 
We hebben een opgave voor het besparen van energie en het opwekken van duurzame 
hernieuwbare energie. Wat ook bij deze opgave hoort maar niet direct is toe te schrijven tot 
de een of de ander, is het opstellen van een transitievisie warmte.  
 
De transitievisie geeft een technisch overzicht hoe de wijken in Oosterhout in de toekomst het 
best verwarmd kunnen worden. Enkele wijken kunnen wellicht worden aangesloten op het 
huidige warmtenet, denk bijvoorbeeld aan de nieuwe wijk Zwaaikom. De transitievisie warmte 
moet uiterlijk 2021 beschikbaar zijn. Na het vaststellen van deze visie moet deze vertaald 
worden naar uitvoeringsplannen per wijk. 
 
Bij het vaststellen van onze transitievisie warmte is samenwerking met onze partners 
essentieel. Naast Oosterhout Nieuwe Energie (ONE) is vooral woningcorporatie Thuisvester, 
een van onze belangrijkste partners op dit gebied. Als eigenaar van een groot deel van het 
vastgoed in Oosterhout is Thuisvester medeverantwoordelijk voor de benodigde 
investeringen. Thuisvester heeft een ambitieus verduurzamingsprogramma van haar 
vastgoed.  
De gemeente ziet Thuisvester als een van de motoren van de transitie naar een aardgasvrije 
gebouwde omgeving. Uiteraard moeten de investeringen gebeuren binnen verantwoorde 
financiële kaders. Afspraken over het duurzaamheidsprogramma van Thuisvester en de 
warmte transitie zullen worden opgenomen in de jaarlijkse prestatieafspraken. 
 
Particulieren zijn zelf verantwoordelijk voor investeringen in de eigen woning, maar kunnen 
daar nog niet toe worden gedwongen. Omdat het gaat om vele individuen is het ook 
moeilijker om collectief afspraken met hen te maken. Binnen de stadsbrede communicatie en 
wijkgerichte aanpak wordt daarom gezocht naar manieren om ook particulieren te stimuleren 
om (gefaseerd) over te gaan op aardgasvrije verwarming. Essentieel daarbij zal zijn of het 
Rijk komt met een financiële regeling met betrekking tot woonlastenneutraliteit in relatie tot 
het afkoppelen van woningen van aardgas. 
 
 

 

 

10 

2.5.  Ambities korte (2022) en middellange termijn (2030) 

Dit ambitiedocument gaat echter niet over de doelen voor 2050, maar over onze ambities 
voor 2030. De klimaatwet geeft ons het doel: 49 % reductie van CO2 ten opzichte van 1990. 
De Regionale Energie Strategie (RES) is voor ons hierbij de belangrijkste leidraad.  

Bovenstaande leidt ons voor 2030 en 2022 tot de volgende ambities op het gebied van 
energiebesparing en energieopwekking: 

2022:  
 

 Energiebesparing: 5% besparing ten opzichte van het energieverbruik van 2017: dat 

betekent een besparing van 295 TJ.  

 

 Energieopwekking: het aandeel duurzaam opgewekte energie stellen we op 5% ten 
opzichte van de verwachte energievraag in 2050 (4.128 TJ), dat wil zeggen 206 TJ 
extra op te wekken duurzame energie, naast de hernieuwbare energie die we al 
opwekken (255 TJ).Totaal opgewekte duurzame energie in 2022: 461 TJ 

 
2030: 
 

 Energiebesparing: 10% besparing ten opzichte van het energieverbruik van 2017: dat 

betekent een besparing van 590 TJ.  

 

 Energieopwekking: het aandeel extra op te wekken duurzame energie stellen we op 

15% ten opzichte van de verwachte energievraag in 2050, dat wil zeggen 619 TJ aan 
extra duurzame energie in het jaar 2030 (exclusief de opwekking tot 2022: 461 TJ). 
Totaal opgewekte duurzame energie in 2030: 1080 TJ 

 

 
De ambities voor 2022 en 2030 staan nog op redelijk grote afstand van de ambities die in 
2050 gehaald moeten zijn. Voor de ambities voor 2022 en 2030 zetten we in op bestaande 
technieken, voornamelijk wind-, zon- en geothermie. Richting 2050 is de verwachting dat er 
nieuwe innovatieve technieken worden ontwikkeld waarmee we verder kunnen naar een bijna 
energie neutrale samenleving.  
 
In de Routekaart energietransitie 2019-2022 ‘Vol energie samenwerken aan de toekomst van 
Oosterhout’ is verder uitgewerkt hoe we deze ambities willen bereiken.  

 

 

 

11 

Een duurzame gemeente 

3. 
 
De energietransitie is een belangrijke opgave. Maar onze ambities gaan verder: we willen ook 
een duurzame gemeente zijn! Aan de hand van de Duurzaamheidsagenda 2016-2018 
hebben we al de eerste stappen gezet. Maar ook op dit vlak is een versnelling noodzakelijk. 
We onderscheiden hierin drie onderdelen: 
 

1.  De gemeente Oosterhout: een duurzame organisatie 
2.  Aan de slag met bedrijven en partners 
3. 

Inwoners informeren, stimuleren en faciliteren 

3.1.  De gemeente Oosterhout: een duurzame organisatie 
 
De gemeente Oosterhout wil haar verantwoordelijkheid nemen als het gaat om haar eigen 
organisatie. We onderzoeken welke kennis we al in huis hebben en welke nog ontbreekt. 
Daarnaast zijn houding en gedrag (intern) bij inkoop en aanbestedingen, in beleidsprocessen, 
en in ons dagelijks handelen van groot belang. 
 
We realiseren ons dat we zelf ook een grote opgave hebben, alleen al als we kijken naar ons 
gemeentelijk vastgoed. Het zwembad is nu al duurzaam, het dak van gemeentewerf ligt vol 
zonnepanelen en over enkele jaren hebben we ook een nieuw duurzaam stadhuis. Qua 
afvalinzameling doen we het ook al goed. Maar op al deze vlakken willen we een versnelling 
aanbrengen. Wij geloven in: practice what you preach! 

 

Uiteraard formuleren we niet alleen ambities voor onze inwoners, ondernemers en partners. 
De gemeente Oosterhout heeft ook een voorbeeldrol. Daarom formuleren we ambities op die 
onderwerpen waar we zelf mee aan de slag kunnen. Onze ambities voor 2022 op dit thema: 
 

  Duurzaam bouwen en renoveren  

o  Ontwikkeling van een nieuw duurzaam stadhuis: minimaal energie neutraal, 

zonder gebruik van fossiele brandstoffen en er zijn duurzame (bouw)materialen 
gebruikt. 

o  Verduurzamen gemeentelijk vastgoed en sportaccommodaties (besparing en 

opwekking). 

 

  Beleid en uitvoering 

o  Duurzaamheid als integraal uitgangspunt van alle beleidsplannen en bestuurlijke 

besluiten; 

o  Uitvoeren van het actieplan MVI (maatschappelijk verantwoord inkopen).Dit is 
inclusief acties op het gebied van circulaire economie en biobased producten. 

o  Verduurzamen eigen wagenpark. Aanschaf nieuwe voertuigen standaard 

elektrisch tenzij dit echt (nog) niet anders kan; 

o  Toepassing led in openbare verlichting waar mogelijk; 
o  Ontwikkelen nieuwe verwerkingsmogelijkheden afval. 

 

  Oosterhout als innovatiegemeente 

o  Faciliteren van duurzame innovatieprojecten (jaarlijks) 

 

Verduurzaming gemeentelijk vastgoed 
De gemeente Oosterhout neemt haar verantwoordelijkheid in de verduurzaming van het 
maatschappelijk vastgoed, waarbij haar voorbeeldrol goed tot uiting komt. Oosterhout sluit 
hiervoor aan bij de landelijke klimaatdoelen. In 2030 hebben alle bestaande gemeentelijke 
gebouwen, gerealiseerd voor 2021, minimaal label C. Voor kantoren met een oppervlakte van 
minimaal 100m2 geldt dit al in 2023. In 2043 zijn alle gebouwen die in beheer en onderhoud 
zijn van de gemeente Oosterhout klimaatneutraal (geen emissie van CO2 en andere 
broeikasgassen). Hiermee wordt vooruitgelopen op de klimaatneutrale gebouwde omgeving 
in 2050. 
 
 

 

12 

Nieuw gerealiseerde gemeentelijke gebouwen welke worden opgeleverd vanaf 2021 dienen 
te voldoen aan de wettelijke BENG eis (Bijna Energie Neutraal Gebouwd) en krijgen geen 
gasaansluiting. De gebouwen zijn klimaatneutraal in realisatie, gebruik en slopen 
(demontabel). Dit houdt in dat voor nieuw te realiseren vastgoed altijd een gebouwpaspoort 
wordt samengesteld, waarbij hergebruik van materialen mogelijk wordt en circulaire 
gemeentelijke gebouwen ontstaan.  
Uiterlijk 2021 hebben minimaal 6 gemeentelijke gebouwen een gebouwpaspoort, zodat later 
bij sloop bekend is welke materialen zijn toegepast en beschikbaar zijn voor hergebruik. 
 
Bij grootschalige renovatie wordt onderzocht of het gebouw van het gas afgehaald kan 
worden. Daarnaast worden maatregelen genomen om de thermische isolatie van een pand te 
vergroten. Door het verbeteren van de isolatiewaarde wordt de energievraag teruggedrongen. 
In alle bestaande accommodaties wordt bij vervanging ledverlichting toegepast. Daarnaast 
wordt bij vervanging van de huidige installaties en afhankelijk van de mogelijkheid tot 
afkoppelen van het gas, onderzocht op welke wijze de accommodatie kan worden verwarmd. 
Dit is ook afhankelijk van de uitkomsten van de transitievisie warmte.  
Daar waar de daken geschikt zijn en de oppervlakten voldoende ruimte bieden worden 
zonnepanelen geplaatst. Hierbij wordt tevens onderzocht op welke wijze inwoners van 
Oosterhout financieel kunnen participeren in de realisatie van een PV-installatie op 
maatschappelijk vastgoed.  
  
Sportaccomodaties 
Voor de sportaccommodaties wordt in samenwerking met de buitensportverenigingen een 
duurzaamheidsplan opgesteld. Dit om te komen tot een duurzame sportinfrastructuur en 
hiermee invulling te geven aan het landelijk sportakkoord. Hierdoor vormen de gemeentelijke 
sportaccommodaties een voorloper op het totale vastgoedportefeuille van de gemeente 
Oosterhout.  
 
Scholen 
Hoewel het onderhoud en in stand houden van de schoolgebouwen voor rekening en risico 
van de scholen valt, ligt hier ook nog een duurzaamheidsopgave. In overleg met de 
schoolbesturen zal worden bekeken welke rol de gemeente Oosterhout kan spelen in deze 
verduurzamingsopgave. 
 

3.2.  Aan de slag met bedrijven en partners 
 
We willen stimuleren dat ondernemers in Oosterhout zich meer bewust 
zijn van duurzaam ondernemen en daar ook naar handelen. Oosterhout 
kan zich ontwikkelen tot een stad waar bedrijven zich vestigen die 
duurzame producten en diensten in de markt zetten.  
 
Een duurzaam ondernemersklimaat draagt bij aan een verdere 
verduurzaming van de samenleving. We streven als gemeente naar het 
bundelen van onze lokale kennis, technologie en innovaties om zo een 
meer circulaire lokale economie te krijgen. Een circulaire economie 
draagt bij aan het hergebruik van materialen, producten en diensten in 
plaats van de vernietiging daarvan. Het gebruik van biobased producten 
past hier goed in. Biobased producten zijn producten die zoveel 
mogelijk gemaakt zijn met hernieuwbare grondstoffen in plaats van niet 
hernieuwbare chemicaliën, materialen en energie.   
 
Onze ambities op dit thema voor 2022: 
 

  Kennis en bewustwording 

Wat is een circulaire 
economie? 
 
Een economisch (of 
industrieel) systeem waar 
geen eindige grondstof- 
voorraden worden uitgeput 
en waarin reststoffen 
volledig opnieuw worden 
ingezet in het systeem. 

 

o  Bevorderen en stimuleren van duurzaam ondernemen (MVO).2  

                                                      

2 MVO betekent dat er naast het streven naar winst ook rekening gehouden wordt met de effecten van de 
bedrijfsvoering op het milieu en dat er aandacht is voor de menselijke aspecten binnen en buiten het bedrijf.  

 

 

13 

o  Uitreiking van de Groene Pluim (jaarlijks) aan een duurzaam Oosterhouts 

bedrijf 

o  Duurzaamheidsevent met bedrijven (jaarlijks) 

 

  Besparing en opwekking 

o  Verder benutten van de energiebesparingskansen vanuit de Wet 

milieubeheer; 

o  Bevorderen plaatsing zonnepanelen op bedrijfsdaken. 

  Circulaire economie 

o  Onderzoek hergebruik reststromen bedrijven Oosterhout en Binnenstad 
o  Samenwerking tussen bedrijven stimuleren die al circulair ondernemen 
o  Ontwikkelen duurzaam bedrijventerrein Everdenberg Oost 

 

  Mobiliteit en transport: 

o  Bevorderen fietsgebruik 
o  Stimuleren gebruik deelauto’s en elektrisch rijden 
o  Duurzaam en kwalitatief hoog vervoersysteem 
o  Afname van fossiele brandstoffen 

Informeren, stimuleren en faciliteren 

3.3. 
 
Alleen kunnen we het niet. Daarom is communicatie de komende jaren essentieel. We 
kunnen onze ambities alleen met onze inwoners, bedrijven en partners realiseren. Daarom 
willen we hen informeren en ook stimuleren om allereerst zelf aan de slag te gaan. Zo kunnen 
zij vanuit eigen motivatie in actie komen. 
 
Een belangrijke pijler in communicatie is participatie: hoe geven we hier concreet invulling 
aan? In de routekaart zijn projecten opgenomen om de ambities uit dit document te 
realiseren. Bij de uitvoering van de projecten wordt een projectplan gemaakt met daarbij, per 
project, de mogelijkheden van inwoners van Oosterhout om te participeren. 
 
De ambities genoemd in dit ambitiedocument zijn aanzienlijk. We realiseren ons dat we deze 
niet alleen kunnen en willen realiseren. We bouwen daarom aan sterke netwerken en 
coalities met partners, ondernemers en inwoners. Ook is het niet alleen een verhaal over 
techniek en economie. Het heeft een grote maatschappelijke impact en raakt iedereen. Het is 
mensenwerk.  
 
Succesvolle communicatie en participatie vragen om openheid, eerlijkheid en helderheid.  
En draagvlak staat of valt met de plaats waar en de manier waarop systemen worden 
toegepast en hoe de communicatie en participatie wordt ingevuld. Verduurzaming van de 
energievoorziening is belangrijk, maar natuurlijk niet de enige waarde die moet worden 
meegewogen in het keuzeproces.  
 
“Not in my backyard – NIMBY” is voor velen de motor om initiatieven juridisch aan te vechten. 
Het is in dat soort gevallen zaak om te zoeken naar een win-winsituatie. De lasten en lusten 
van projecten moeten dichter bij elkaar komen te liggen. Bijvoorbeeld: hoge windmolens in 
het landschap vinden sommigen misschien geen mooi gezicht. Maar als je daarmee tegen 
een aantrekkelijker tarief gebruik kan maken van duurzame energie, dan compenseert het 
een het ander. Onze ambities op het gebied van communicatie en participatie vertalen we zo: 
 

 

Informeren 

o  Energietransitie: wat betekent dit voor inwoners van Oosterhout? 
o  Transitievisie warmte, uitvoeringsplannen per wijk. Inwoners worden actief 

betrokken bij het vaststellen van de uitvoeringsplannen.  
 

  Stimuleren 

o 

Isoleren van de eigen woning om zo energie te besparen 
(bewustwordingscampagne samen met ONE) 

o  Opwekking duurzame energie door middel van plaatsing zonnepanelen 

(bewustwordingscampagne) 

 

14 

o  Bevorderen fietsgebruik, het gebruik van deelauto’s en het elektrisch rijden in 

het algemeen (bewustwordingscampagne) 
 

  Faciliteren 

o  Ondersteunen van inwoners met initiatieven en innovatieve ideeën rondom 

opwekking en/of besparing van energie. 

o  Faciliteren randvoorwaarden 

4.      Van ambitie tot resultaat  
 
Met alleen ambities realiseren we geen verandering. De centrale vraag is natuurlijk hoe we de 
ambities gaan realiseren. We hebben daartoe een routekaart opgesteld waarin projecten 
staan en hoe deze bijdragen aan de ambitie. Zo is de ambitie voor de opwek van duurzame, 
hernieuwbare energie vertaald naar projecten op het gebied van zon- en windenergie. We 
hebben in aanloop naar dit document dan ook diverse gesprekken gevoerd met de 
gemeenteraad en onze partners.  

4.1.  De gemeenteraad 
 
Om de gemeenteraad meer kennis te geven over de onderwerpen duurzaamheid en 
energietransitie, zijn er twee bijeenkomsten en een raadsexcursie georganiseerd. In februari 
2019 hebben we enkele experts hun kennis laten delen en hebben we aangegeven voor 
welke uitdaging de gemeente staat. In maart zijn we tijdens een werkbijeenkomst met elkaar 
aan de slag gegaan en hebben we gediscussieerd over verschillende thema’s. In Bijlage 2 
staat een beknopte samenvatting van de output van deze sessies. De output is, waar 
mogelijk, verwerkt in dit ambitiedocument.  
Ook is de gemeenteraad op 12 april 2019 op excursie gegaan naar Venlo. Daar hebben ze 
een kijkje kunnen nemen in het nieuwe gemeentehuis dat zo veel mogelijk cradle to cradle 
gebouwd is.  
 
Tot slot heeft er op 26 juni 2019 een opiniërende raadvergadering plaatsgevonden waar veel 
vragen en opmerkingen zijn gemaakt t.a.v. de ambities en de routekaart. Dit heeft geleid tot 
enkele aanpassingen in deze ambitienota en de routekaart 2019-2022. 

4.2.  Draagvlak bij onze partners 
 
Dit ambitiedocument is samengesteld in samenspraak met onze partners. Zo hebben we 
ONE (Oosterhout Nieuwe Energie), Thuisvester, EnNatuurlijk, Enexis en VNO-NCW 
gevraagd wat ze van onze doelen vinden en of ze bereid zijn met ons te werken om deze 
doelen te bereiken.  
In Bijlage 3 staat beschreven welke input zij tijdens de gesprekken hebben gegeven. De 
partners hebben ook gereageerd op de routekaart 2019-2022. De conclusie is dat zij allen 
bereid zijn om samen te werken aan een duurzaam Oosterhout. 

Tot slot 

4.3  
 
Zoals in de inleiding valt te lezen: alleen kunnen we het niet. We kunnen onze ambities alleen 
samen mét onze inwoners, bedrijven en partners realiseren. En dat begint met 
bewustwording van en draagvlak voor de grote opgave waar we voor staan. We moeten de 
komende jaren impactvolle beslissingen nemen, financieel maar zeker ook qua ruimtegebruik. 
Maar we weten ook dat dit het moment is om de omslag te maken van een fossiel gedreven 
economie naar een economie gebaseerd op hernieuwbare grondstoffen. Dat vraagt om lef 
van ons allemaal. Voor onze toekomst! 
 

 

 

15 

Bijlage 1: Factsheet Energie Oosterhout 
 

 

 

 

16 

Bijlage 2: Werksessie Duurzaamheid gemeenteraad  
 
Op 19 maart 2019 organiseerden we een werksessie Duurzaamheid. De deelnemers waren 
gemeenteraadsleden, inwoners en experts3. De output van de sessie kan samengevat 
worden met onderstaande aandachtspunten. We hebben deze opgesplitst in de onderdelen 
die wel en niet verwerkt zijn in het ambitiedocument en de routekaart. Bij elk van de 
onderdelen die niet verwerkt zijn, is een reactie toegevoegd.  
 
Onderdelen verwerkt in het ambitiedocument of de routekaart: 
 

  We vinden het belangrijk om de discussie te voeren over de opgave (waarom en 

wat).  

  Het is belangrijk om met de regio tot afspraken te komen hoe we als West-Brabant de 

opgave in willen gaan vullen. 

  Bedrijven moeten meer gebruik maken van restwarmte/koeling van andere bedrijven. 
  Blijf oog hebben voor nieuwe innovatieve oplossingen in de toekomst. 
  Kijk breder dan alleen de rol van de overheid, neem de omgeving mee! Denk ook 

mee over de inzet voor de particuliere markt. 

  Energiecoöperatie ONE heeft behoefte aan duidelijkheid, visie en een ambitie 

gekoppeld aan een uitvoeringsplan waar ONE dan graag haar bijdrage aan levert.  
  Niet alles kan en moet op het lokale niveau opgelost worden. Ook op regionaal en 

landelijk niveau moeten er keuzes gemaakt worden. We willen het Oosterhouts 
tempo hierop aanpassen.  
In de uitvoering van het beleid willen we de ruimte houden voor innovatieve 
oplossingen en het experiment.  

 

  Begin met het ondersteunen, faciliteren en motiveren van de inwoners en bedrijven 

die willen. Woning eigenaren krijgen hoge kosten om te verduurzamen.  Start met 
informeren, zodat eigenaren weten wat er op hen af komt. Begin met het isoleren van 
woningen. En subsidieer de maatregelen. Het kan helpen om businesscases uit te 
werken (verduurzamen van woningen (en/of bedrijfsmatig vastgoed).  

  De gemeente heeft ook een rol in het informeren van inwoners en ondernemers over 
de maatregelen die je zelf kan doen (en geen geld kosten). Laaghangend fruit of ‘no 
regret maatregelen’. Er is al veel kennis beschikbaar, maak hier gebruik van.  

  Oosterhout moet een reële start maken. Het is niet nodig om het beste jongetje van 

de klas te zijn. 

  Voor aanleg van het warmtenet (of uitbreiding) is meer informatie nodig, vrij 

onbekend voor de raad. 

  De technologische ontwikkelingen gaan snel. De angst is dat we nu kiezen voor 

maatregelen die over enkele jaren achterhaald zijn.  

  Aansluiten bij plannen zonneweides Bavelse Berg, Breda. Dit lijkt een prima optie en 

zullen we verder gaan onderzoeken. 
 
 

 

 

 

                                                      
3 Thuisvester (TV): Pierre Hobbelen, Michel Bakermans - Enexis (E): Christina Hoes - 
Oosterhout Nieuwe Energie (ONE): Rob van Buitenen - Greenrecovery (G): Paul Wezel 
 

 

17 

Onderdelen die (nog) niet zijn verwerkt in het ambitiedocument of de routekaart: 
 

  We moeten zuinig zijn op ons landgoed en de natuur. Denk aan de zonneladder en 

start met plaatsen van zonnepanelen op daken. 
Reactie: We zijn nu al druk bezig bedrijven en inwoners te stimuleren om 
zonnepanelen aan te schaffen. Het project ‘Zon op bedrijfsdaken’ is hier een goed 
voorbeeld van. Tevens kunnen inwoners een duurzaamheidslening aangaan voor de 
aanschaf van zonnepanelen.  
 

  Stel een goed toetsingskader vast voor beoordeling plannen windmolens, 

zonnepanelen etc. 
Reactie: Uiteraard is het zaak om goed na te denken over de plaatsing van 
windturbines en zonneweides. Ook hier moet er per locatie bekeken worden of deze 
geschikt is. 

 

  
 

 

 

  Windmolens bij voorkeur in clusters plaatsen. Onderzoek de mogelijkheden om deze 

te plaatsen op bedrijventerreinen (Weststad, Vijf Eiken) 
Reactie: Net als de gemeenteraad, vinden we het belangrijk om eerst de discussie te 
voeren over de opgave (waarom en wat)  
 

  En ook zijn er taboes: de optie voor het gebruik van kernenergie (op landelijk niveau) 

is bijvoorbeeld niet bespreekbaar.  
Reactie: We hebben in het ambitiedocument en de routekaart ambities geformuleerd 
en projecten benoemd die we daadwerkelijk op de Oosterhoutse en regionale schaal 
kunnen realiseren. Initiatieven of keuzes die op landelijk niveau moeten worden 
gemaakt, zijn geen onderdeel van onze lokale agenda.  

 

18 

Bijlage 3: Input stakeholders Oosterhout 
 

 

 
Stakeholder: Enexis 
Contactpersoon en functie: Christina Hoes, stakeholdermanager 
 
Algemeen:  
Enexis Netbeheer vervult verschillende taken. Zij zijn onder meer verantwoordelijk voor het 
aanleggen en beheer van het energienetwerk in onze regio. Het aanleggen van 
aansluitingen, het transport van gas en elektriciteit naar woningen en bedrijven en opnemen 
van de meterstanden en verhelpen van storingen in onze regio. 
 
Christina Hoes merkt allereerst op dat samenwerking tussen gemeenten en in de regio voor 
Enexis heel belangrijk is. De ontwikkeling van de RES2030 (Regionale Energiestrategie) is 
voor hen het belangrijkst. Zo belangrijk dat Enexis is toegevoegd aan het kernteam van de 
RES2030 regio West-Brabant, waar overigens ook ambtelijke vertegenwoordiging is van de 
gemeente Oosterhout.  
 
 

 

 
Stakeholder: EnNatuurlijk 
Contactpersoon en functie: Ton Goossens 
 
Algemeen:  
EnNatuurlijk levert warmte uit de Amercentrale aan eindgebruikers (veelal woningen). Ook de 
Beemdenbuurt in Oosterhout wordt verwarmd door warmte uit de Amercentrale, verzorgd 
door EnNatuurlijk. 
 
EnNatuurlijk ziet in het nieuwe duurzaamheidsbeleid van de gemeente Oosterhout een 
belangrijke rol weggelegd voor warmte. Uitgangspunt is de op te stellen warmtevisie van de 
gemeente Oosterhout die moet aantonen welke wijk het beste door middel van een 
warmtenet verwarmd kan worden. Samenwerking tussen Thuisvester (woningcorporatie), de 
gemeente en de eindgebruikers is hierbij essentieel. 
 
Op dit moment onttrekt EnNatuurlijk jaarlijks 4000 TJ aan warmte uit de Amercentrale. De 
Amercentrale moet vanaf 2024 volledig op biomassa gaan draaien. De biomassa die hier nu 
voor gebruikt wordt komt voor een gedeelte uit pallets (Canada) en bomen (Litouwen). 
EnNatuurlijk streeft naar 100% CO2 neutrale warmte. 
 
Beleid Oosterhout: 
Kijkend naar de ambitienota en de Routekaart 2019-2022, vallen een paar dingen op: 
 

1.  De mogelijkheden voor Geothermie zouden meer onderzocht moeten worden 
2. 

In gebiedsplannen staat vaak de vermelding naar de gebouwde omgeving. Hier wordt 
te veel de nadruk gelegd op woningen terwijl het bedrijfsleven weinig aan bod komt. 
Deze twee zouden meer gecombineerd moeten worden hoewel het bedrijfsleven 
vooralsnog vrij moeilijk te mobiliseren lijkt. 

3.  Er wordt in de nieuwe beleidsdocumenten teveel de termen gebruikt als: ambities, 

mogelijkheden, kansen en verwachtingen. Krachtiger taalgebruik is in dit kader 
wellicht meer op zijn plaats. 

 

19 

4.  De gemeente zou zich nog meer bezig kunnen houden met het stimuleren en 

controleren van bedrijven. 

5.  Openbare ruimte: de energietransitie gaat veel meer vragen van de openbare ruimte. 
Niet alleen voor bijvoorbeeld windturbines en zonneweides maar ook als het gaat om 
TRAVO stations, kabels, leidingen etc. Denk ook aan de elektrificatie van ons 
vervoer! 

6.  Gemeente Breda gebruikt een monitoringssysteem om de voortgang in het kader van 

de energietransitie inzichtelijk te krijgen. Dit kan motiverend werken. 

7.  Meer investeren in de aanleg van zonneweides, landelijk gezien wordt hier steeds 

meer tegen geageerd terwijl we deze energie wel nodig hebben. 

8.  Breng quick wins in beeld, pluk het laaghangend fruit eerst. Begin bij de grote 

energiegebruikers in Oosterhout. 

9.  Tot slot: iedereen moet zich gaan realiseren dat de noodzaak tot energietransitie echt 

is en dat we met z’n allen moeten gaan samenwerken om dit voor elkaar te krijgen! 

 
 

 

 
Stakeholder: Energiecoöperatie ONE 
Contactpersoon: Rob van Buitenen 
 
Algemeen:  
ONE is een coöperatie in Oosterhout die samen met haar leden een bijdrage levert aan de 
verduurzaming van Oosterhout. Samen zorgen voor een leefbare samenleving voor nieuwe 
generaties. Een aardbol waar klimaatverandering onder invloed van ‘vuil’ energieverbruik tot 
het verleden behoort. ONE is een zeer gewaardeerde partner van de gemeente. We werken 
samen om Oosterhout zo duurzaam mogelijk te maken. 
 
Beleid Oosterhout: 
Dhr. Van Buitenen geeft aan dat de documenten goed zijn opgezet en goed te lezen. De 
uitdaging die voor ons ligt is duidelijk en als de gemeenteraad akkoord gaat kan er aan de 
uitvoering worden begonnen. Dhr. Van Buitenen vraagt zich af of onze ambities, in 
vergelijking met andere gemeenten ambitieus zijn. Daar lijkt het wel op. 
Belangrijk om aan de uitvoeringsagenda toe te voegen is een soort van meetinstrument zodat 
we onze ambities kunnen monitoren. De gemeente en ONE gaan vooral op de volgende 
onderdelen samenwerken: de warmtevisie en de daarbij horende uitvoering, het project voor 
isoleren en tot slot de zonneweides. De uitdaging die voor ons ligt is groot, daar moeten we 
met z’n allen de schouders onder zetten! 
 
 
Stichting Thuisvester 
 
Stakeholder: Stichting Thuisvester 
Contactpersoon en functie: Michel Bakermans 
 
Algemeen: 
Woningcorporatie Thuisvester is de grootste woningcorporatie in de gemeente Oosterhout. 
Met een bezit van ongeveer 7.500-8.000 woningen (een derde deel van alle woningen in 
Oosterhout) zijn zij een belangrijke partner in de Energietransitie. Thuisvester heeft zelf 
berekend dat, wil zij haar gehele woningbestand energieneutraal maken, zij ongeveer 16 
windturbines aan duurzame energie nodig hebben! 
 
Met de heer Bakermans is gesproken over het ambitiedocument en de daarbij horende 
Routekaart 2019-2022. Hieronder puntsgewijs de opmerkingen van Thuisvester: 
 

 

20 

1. 

In het kader van de energietransitie wil Thuisvester graag met de gemeente (en 
andere partners) beginnen om 1 wijk, of een gedeelte van deze wijk, energieneutraal 
te maken. 

2.  Ga uit van de Trias energetica! Dat betekent dat we allereerst de energievraag 

3. 

4. 

moeten beperken, vervolgens moeten zorgen voor duurzame energie en als laatste 
dat het gebruik van eindige (fossiele) energiebronnen zo efficiënt mogelijk moet zijn. 
Isoleer, isoleer, isoleer! Dat is waar de gemeente de meeste energie in zou moeten 
stoppen. 
Investeer in het laaghangend fruit, innovaties gaan hard! Belangrijk is om woningen 
nu te isoleren en het bewustzijn van onze inwoners te verhogen als het gaat om hun 
energieverbruik. 

5.  Het ontbreekt in deze documenten aan feitelijke maatregelen bij woningbezitters, wel 

wordt bewustwording genoemd als project wat samen met ONE moet worden 
uitgevoerd. Hier staat een omvangrijke besparingsdoelstelling bij. Ons advies: breidt 
dit uit met daadwerkelijke producten zoals een collectief PV aanbod en nog 
belangrijker een collectief aanbod tot isoleren (aanbieden als bulk). 
6.  De koppeling met de Regionale Energie Strategie (RES) ontbreekt. 
7.  De verduurzamingsslag van Thuisvester komt niet terug in dit stuk. Opnemen 

aantallen woningen die Thuisvester in Oosterhout aanpakt (2015 tot 2022) 
verbetering EI/besparing 

8.  Haal meer uit collectieve warmte, in samenwerking met EnNatuurlijk. 

 
 

VNO-NCW 

 
Stakeholder: VNO-NCW Brabant-Zeeland 
Contactpersoon en functie: Jeroen de Lange 
 
Algemeen: 
Ondernemingsorganisatie VNO-NCW maakt zich hard voor een excellent ondernemings- en 
vestigingsklimaat. Dat doen we zowel op nationaal als internationaal niveau. Wij spreken 
namens ondernemingen van uiteenlopende grootte en verspreid over alle sectoren. Van de 
AEX-bedrijven tot familiebedrijven, het midden- en kleinbedrijf en jonge ondernemingen. Met 
als doel: ruimte voor ondernemerschap. Zodat Nederland wereldwijd herkend wordt als 
duurzame en welvarende economie. 

Dhr. De Lange heeft drie aanbevelingen voor de gemeente Oosterhout: 

1.  Om het duurzaamheidsbeleid verder en beter te verankeren in de gemeente en de 

samenleving is het mogelijk een idee om e.e.a. aan te laten sluiten bij de Global 
Goals van de VN.  Ook de VNG is hier druk mee doende. “ Je hebt daarmee drie 
vliegen in een klap” 1 ook die agenda pak je dan op, en daarmee kan Oosterhout zich 
ook profileren, daarnaast kunnen er dan mogelijk meer middelen vrijgemaakt worden 
en verworven worden. Als laatste is het dan makkelijker om coalities op de inhoud te 
vormen, waardoor de gemeente niet alles zelf hoeft te doen.  

 

 

 

 

2.  Een paar keer is de uitdaging aangestipt van wat naar hoe te realiseren. Wat er moet 
gebeuren is wel duidelijk dit staat goed verwoord. Wat de mogelijke oplossingen zijn 
is ook een goede aanzet toe gegeven. Vanuit de rol van bedrijfsleven hebben we het 
liefst nog concreter. Wie is probleem eigenaar van elk onderdeel, en wat is ieders rol. 
Voor welke datum is het opgelost, en hoe gaan we het proces gezamenlijk in.  
Gemeente kunnen stimuleren (faciliteren en subsidiëren) of handhaven. Je snapt dat 
we voor het eerste zijn!! Mijn gevoel zegt dat we dit concreter moeten formuleren in 
de stukken. 

3.  Mogelijk is het goed om in een klein comité met enkele ondernemers aan een 

gezamenlijk agenda te werken. We zouden dan naar een gezamenlijke ambitie 
kunnen werken. Een Oosterhoutse Green Deal is dat wat? 

21 

