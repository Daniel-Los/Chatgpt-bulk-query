DE ROUTE NAAR DUURZAME 
ENERGIE IN OOSTERHOUT

Voortgang Routekaart Energietransitie 2019-2022

september 2021

Klimaatrapport en klimaatakkoord

Het Intergovernmental Panel on Climate Change 
(IPCC) waarschuwt in haar rapport, dat in de 
zomer van 2021 verscheen, nadrukkelijk voor een 
te grote opwarming van de aarde. Het rapport 
stelt dat de mens onomstotelijk de oorzaak is van 
de opwarming van de aarde. Het IPCC laat in dat 
brede onderzoek zien wat op de langere termijn 
de gevolgen zijn van de wereldwijde uitstoot van 
te veel kooldioxide (CO²). Het rapport voorspelt 
wereldwijd vaker en extremere perioden droogte, 
hitte en neerslag, voedseltekorten, en een 
afnemende biodiversiteit. Het klimaat is inmiddels 
al verandert. Illustratief hierbij is de extreme 
wateroverlast (Nederland, België, Duitsland), hitte 
(hoogste temperatuur ooit 48,8 graden op Sicilië, 
de enorme bosbranden in Europa en extreme 
hitte, droogte en bosbranden elders in de wereld. 
Deze eeuw stijgt de temperatuur meer dan 1,5 tot 
2 graden, tenzij de uitstoot van broeikasgassen 
heel sterk beperkt wordt. Verdere opwarming 
leidt wereldwijd tot nog grotere veranderingen 
in het klimaat, met grote economische schade en 
slachtoffers tot gevolg.

Ook de oplossing van dit probleem wordt door het 
VN-klimaatpanel aangegeven. De wereld kan deze 
problemen alleen redelijk binnen de perken houden 
bij een drastische vermindering van de CO²-uitstoot. 
Nu waren veel landen, waaronder Nederland 
daar al mee bezig. Het belangrijkste doel van het 
Klimaatakkoord van het Rijk is om de kooldioxide 
in 2030 ten opzichte van 1990 te halveren en 
uiteindelijk moet de uitstoot in Nederland in 2050 
omlaag met negentig procent en liefst nog meer. 

In het Klimaatakkoord zijn landelijk afspraken 
gemaakt over de wijze waarop deze doelstellingen 
bereikt moeten worden. 
Een van de belangrijkste pijlers van dit 
Klimaatakkoord is de omschakeling van fossiele 
naar duurzame energie. Iedere sector dient bij 
te dragen aan het minder verbranden van olie, 
steenkool en gas; de inwoners, de industrie, 
de landbouw. Voor alle sectoren zijn afspraken 
gemaakt hoe deze gaan bijdragen aan de reductie 
van CO². 

Beleidsdocumenten
De regio’s en de gemeenten hebben in dat 
Klimaatakkoord een belangrijke rol. De gemeente 
Oosterhout wil dan ook samen met inwoners en 
ondernemers in actie komen door te starten met de 
energietransitie met als doel een leefbare wereld te 
behouden.
Het gemeentebestuur van Oosterhout heeft de 
ambities neergelegd in een aantal documenten met 
als startdocument de Ambitienota Energietransitie 
2030. Om deze ambities handen en voeten te 
geven is de Routekaart Energietransitie 2019-2022 
opgesteld. In deze documenten zijn de thema’s 
klimaatadaptatie en circulariteit niet meegenomen. 
Er is immers een aparte Uitvoeringsstrategie 
Klimaatadaptatie opgesteld, die momenteel verder 
wordt uitgewerkt in een concrete uitvoeringsagenda 
(raadsbehandeling november 2021). Op het thema 
circulariteit is nog geen beleidsplan uitgewerkt, 
door gebrek aan budget en capaciteit. Wel dragen 
we vanuit de gemeente bij aan enkele circulaire 
projecten. 

2

Voortgang Routekaart Energietransitie 2019-2022Energietransitie - besparen

De energietransitie bestaat grofweg uit twee 
onderdelen: besparen en opwekken. Heel simpel: 
de energie die we in Oosterhout besparen hoeft niet 
opgewekt te worden. Vandaar dat energiebesparing 
een belangrijk speerpunt is van het beleid. Daarbij 
moet vooral gedacht worden aan het isoleren van 
woningen en bedrijfspanden en het gebruik van 
energiebesparende apparatuur en verlichting. 
Voor energiebesparing is in de Routekaart 
Energietransitie 2019-2022 het doel gesteld om 
in 2050 ruim dertig procent te besparen ten 
opzichte van het gebruik in Oosterhout in 2017. In 
de Routekaart Energietransitie 2019-2022 zijn de 
volgende gemeentelijke projecten benoemd die 
bijdragen aan de energiebesparing: 
1  Duurzaamheidsleningen 
2 

 Energiebesparingscampagne met ONE en  
Regionaal Energieloket

3  VvE Power Zuid Nederland
4  Energiemaatregelen bedrijven

1   Duurzaamheidsleningen 
Tot op heden is de duurzaamheidslening 162 maal 
verstrekt aan inwoners van Oosterhout. Particuliere 
huiseigenaren kunnen op deze manier hun woning 
verduurzamen tegen een gunstige rente. De lening 
is primair gericht op het isoleren van woningen en 
het plaatsen van zonnepanelen. 

2   Energiebesparingscampagne met ONE en  

Regionaal Energieloket 

Samen met Oosterhout Nieuwe Energie (ONE) 
en het Regionaal Energieloket werken we samen 
om bewustwording voor energiebesparing en het 
duurzaam opwekken te vergroten. 
De ervaren vrijwilligers van ONE zijn een zeer 
belangrijke schakel in het bereiken van de 
Oosterhoutse inwoners. Zij bemensen ook het 
Adviescentrum in de Oosterhoutse binnenstad waar 
inwoners op zaterdag gratis advies kunnen krijgen. 
In 2020 liep het landelijke project Regeling Reductie 
Energieverbruik (RRE), waarbij ruim tweeduizend 
huishoudens bereikt werden met gesprekken/
huisbezoeken van energiecoaches. In 2021 startte 

het vervolg met als doel om komend jaar nog eens 
3800 huishoudens te bereiken en de inwoners te 
bewegen verduurzamingsmaatregelen in hun huis 
te nemen. Om vooral ook huurders te bereiken 
wordt samengewerkt met Thuisvester.

Het Regionaal Energie Loket heeft een digitaal 
informatieloket ingericht, waarin links zijn 
opgenomen naar onze eigen website www.
duurzaamoosterhout.nl, die voortdurend wordt 
geactualiseerd. Op deze toegankelijke site staat 
alle informatie over duurzaam en klimaatbestendig 
wonen in Oosterhout: individuele en collectieve 
acties, partners, leveranciers, subsidieregelingen, 
evenementen en subsidieregelingen.

3  VVE Power Zuid Nederland 
Oosterhout heeft ruim honderdvijftig verenigingen 
van eigenaren (VVE’s), die wooncomplexen 
met in totaal 2.400 woningen beheren. Samen 
met Tilburg, Eindhoven, Waalwijk, Oss en de 
provincie Noord Brabant is het programma VvE 
Power Zuid Nederland opgezet met als doel een 
expertisecentrum waar alle VvE’s terecht kunnen 
voor informatie, begeleiding en onderzoek. 
In 2019 en 2020 zijn vijf complexen (driehonderd 
woningen) in Oosterhout onderzocht op hun 
energielabel. Vervolgens zijn maatregelen 
geselecteerd die door de VvE’s genomen kunnen 
worden om het complex te verduurzamen. In 
het komende project worden nog eens 250 
appartementen onderzocht. 

4  Energiemaatregelen bedrijven 
Het Activiteitenbesluit milieubeheer verplicht 
bedrijven en instellingen om energiebesparende 
maatregelen - met een terugverdientijd van 
maximaal vijf jaar - te treffen. Het gaat om de 
bedrijven en instellingen die meer dan 50.000 
kWh elektriciteit of 25.000 kubieke meter aardgas 
(equivalent) per jaar verbruiken. De besparing is 
berekend op 1,1 miljoen kWh elektriciteit en 103.000 
kubieke meter aardgas. 
De Omgevingsdienst Midden West Brabant (OMWB) 

3

Voortgang Routekaart Energietransitie 2019-2022verzamelt en analyseert de verplichte rapportages. 
Van de 329 bedrijven die in Oosterhout informatie-
plichtig zijn, heeft inmiddels meer dan tachtig 
procent aan die plicht voldaan.
In het project Grote Oogst van de provincie 
Noord-Brabant zijn twaalf Brabantse 
bedrijventerreinen (plus Moerdijk) geselecteerd, 
waar de meeste kansen liggen op verduurzaming 
(energieopwekking, opslag, klimaatadaptatie, 
circulaire economie en draagvlak). Het 

bedrijventerrein Vijf Eiken is uit deze analyse 
naar voren gekomen. Samen met provincie en de 
bedrijven wordt komende maanden een plan van 
aanpak uitgewerkt. 
Per 1 januari 2023 moet elk kantoorgebouw met 
een oppervlakte vanaf honderd vierkante meter een 
geregistreerd Energielabel C hebben. Anders mag 
het gebouw niet meer als kantoor worden gebruikt. 
De gemeente Oosterhout gaat hierop vanaf najaar 
2021 een proactief beleid voeren. 

4

Voortgang Routekaart Energietransitie 2019-2022Energietransitie - opwekken

Opgave voor regio’s
Eén van de afspraken in het landelijke 
Klimaatakkoord is dat dertig energieregio’s in 
Nederland onderzoeken waar en hoe duurzame 
elektriciteit op land (wind en zon) opgewekt 
kan worden. Deze regio’s hebben een regionale 
energiestrategie (RES) ontwikkeld waarin is 
bepaald hoeveel duurzame energie er moet worden 
opgewekt. De regio West-Brabant heeft zich 
verplicht aan de opgave om in 2030 2 Terawattuur 
op te wekken via gangbare technieken (zon en wind) 
en 0,2 TWh via innovatieve technieken. 

Opgave voor gemeenten
Deze opgave is onderverdeeld naar opgaves 
per gemeente, waarbij van Oosterhout in 2030 
een bijdrage van 192 Gigawattuur (GWh) wordt 
verwacht. Dat komt overeen met de helft van het 
huidige energiegebruik in de gemeente. Deze 
opgave is door de gemeenteraad bekrachtigd in 
maart 2021.
Om het totaal aan benodigde duurzame energie in 
2030 en 2050 te realiseren, is in Oosterhout een 
mix aan nieuwe energiebronnen nodig, want met 
alleen zonnepanelen op woningen en bedrijfsdaken 
worden die doelen nooit bereikt. Daarom zijn de 
realisatie van het Energiepark A59, het zonnepark 
Dorst, zon op bedrijfsdaken en de repowering van 
de bestaande windmolens op industrieterrein 
Weststad (na 2024) nodig. 

Zon op woningen 
 In Oosterhout is tussen de tien en vijftien procent 
van de circa 26.000 woningen voorzien van 
zonnepanelen. De variatie per wijk is nog groot, van 
minder dan vijf procent in Oosterheide naar bijna 
vijftig procent in de Contreie. Door Thuisvester 
zijn inmiddels duizend woningen voorzien van 
zonnepanelen. Uitgaande van gemiddeld twaalf 
panelen per woning zijn er nu dus bijna vijftigduizend 
zonnepanelen geplaatst. Samen met ONE en REL is 
in de zomer van 2021 nog een inkoopactie gehouden, 
waarbij ruim tweehonderd woningen overgegaan zijn 
tot aankoop van PV-panelen. 

Zon op bedrijfsdaken 
De gemeente Oosterhout stimuleert ondernemers 
om zonnepanelen te gaan plaatsen. Vooralsnog is 
het wettelijk niet toegestaan bedrijven daartoe te 
dwingen. Het project Zon op Bedrijfsdaken levert 
uiteindelijk een bijdrage van ongeveer dertig 
procent aan de duurzame energieproductie van 
Oosterhout in 2030 (54 GWh). Daarvoor zijn ruim 
160.000 panelen nodig. Uit een inventarisatie begin 
2021 is gebleken dat inmiddels ruim 60.000 PV-
panelen zijn geplaatst. 
Niet alle bedrijfsdaken zijn geschikt voor de 
plaatsing van zonnepanelen. Een inventarisatie van 
de rijksoverheid geeft aan dat ongeveer een kwart 
van de industriedaken daarvoor geschikt is. In 
Oosterhout zijn ruim 650 daken groter dan duizend 
vierkante meter aanwezig met een gezamenlijk 
oppervlak van circa tweehonderd hectare. Op het 
nieuwe bedrijventerrein Everdenberg-Oost wordt 
van de bedrijven die zich daar vestigen geëist dat 
hun dak sterk genoeg is voor de bevestiging van 
zonnepanelen. Bij een volledige benutting van alle 
daken kan circa vijftien hectare aan PV-panelen 
worden geplaatst, waarmee evenveel energie 
wordt opgewekt als met de derde windmolen die 
in het Energiepark A59 is vervallen. Er wordt op 
Everdenberg-Oost bovendien geen gasnetwerk 
aangelegd.

Energiepark A59 
In de Routekaart Energietransitie neemt 
Oosterhout zich voor om in samenwerking met de 
grondeigenaren, Shell en Eneco, in de Oranjepolder 
langs de A59 drie tot vier windturbines te plaatsen 
en circa 29 hectare in te vullen met zonnepanelen. 
Door windmolens en zonnepanelen te combineren 
ontstaat een Energiepark. Het oorspronkelijk 
beoogde Energiepark A59 zou in totaal een 
jaarlijkse opbrengst van circa 88 GWh krijgen. 
Waarmee ruim dertigduizend huishoudens per jaar 
van duurzame elektriciteit kunnen worden voorzien. 

 
 

5

Voortgang Routekaart Energietransitie 2019-2022Zonnepark A59 
 In maart 2021 heeft Shell laten weten de ontwikkeling 
van het zonnepark A59 stop te zetten als gevolg 
van dalende SDE++-subsidie en de extra eisen die 
de gemeente stelde. Dit leidde tot een dusdanige 
verslechtering van de businesscase dat het zonnepark 
voor Shell niet langer haalbaar was. Het college 
heeft hierop besloten een onderzoek te starten naar 
de haalbaarheid van zelfontwikkeling het zonnepark, 
samen met de Brabantse Ontwikkelingsmaatschappij. 
Shell heeft in eerste instantie exclusief met de 
gemeente onderhandeld over de overname van het 
zonnepark, maar dit heeft nog niet geleid tot een 
overeenkomst. Zodra er meer duidelijkheid is, wordt 
de gemeenteraad hierover nader geïnformeerd. 

Windpark A59 
Het oorspronkelijke initiatief van Eneco betrof 
een windpark met drie windmolens. Het college 
heeft gehoor gegeven aan de zorgen en bezwaren 
van de omgeving door Eneco te verzoeken de 
windmolen dichtst bij de bebouwing (circa 850 
meter van Dommelbergen) te laten vervallen. 
Eneco heeft hier mee ingestemd en het definitieve 
project voor de vergunningaanvraag aangepast. De 
vergunningaanvraag is getoetst en de voorlopige 
verklaring van geen bedenkingen voor afwijken 
van het bestemmingsplan is een eerste maal 
besproken in de gemeenteraad. Het college en de 
gemeenteraad hebben geconcludeerd dat sprake 
is van een goede ruimtelijke ordening en dat wordt 
voldaan aan alle geldende wet- en regelgeving. De 
ontwerpvergunning is ter inzage gelegd, waarop 37 
zienswijzen zijn ingediend door individuele burgers 
en belangengroeperingen. De zienswijzen worden 
nu voorzien van een reactie door het college. Daarin 
worden ook de onafhankelijke onderzoeken naar 
(laagfrequent) geluid en gezondheid (door TNO) en 
de businesscase voor het windpark (door Topwind) 
meegenomen. 
De Raad van State heeft eind juni een uitspraak 
gedaan over welke regels van toepassing zijn 
op de milieukundige eisen rond de realisatie van 
windmolenparken (n.a.v. het Nevele-arrest van het 
Europese Hof). Burgemeester en wethouders hebben 

naar aanleiding daarvan besloten om de pauzeknop 
in te drukken en drie maanden de tijd te nemen 
voor onderzoek naar de gevolgen daarvan en een 
zorgvuldige afweging en besluitvorming. Daarna 
wordt bepaald of er voldoende duidelijkheid is om 
de procedure te hervatten en te besluiten over de 
vergunningaanvraag.

Zonnepark Dorst 
 Het zonnepark van initiatiefnemer Groendus voorzien 
in de realisatie van een zonneweide aan de Akkerweg 
in Dorst van in totaal tien hectare. Het gaat om circa 
37.500 zonnepanelen met een totale capaciteit van 
zo’n 12,8 Megawatt. 
 Het totale oppervlak van het zonnepark beslaat circa 
37 hectare. Van dit totale oppervlak zal een deel 
worden gebruikt voor aanleg van infrastructuur en 
landschappelijke inpassing. Na de inspraakprocedure 
heeft het college geconcludeerd dat het zonnepark 
Dorst past binnen de beleidsambities van de 
gemeente Oosterhout. Een kwart van de insprekers is 
zonder meer positief over het project en/of wil graag 
participeren. De bezwaren die binnen zijn gekomen 
waren vooral gericht op het zonnepark op de Bavelse 
Berg van de gemeente Breda. Dat park is goed 
zichtbaar vanuit de omgeving, doordat de groene 
aanplant nog ontbreekt. Dit staat echter los van de 
vergunningprocedure voor het zonnepark Dorst. 

Het zonnepark Dorst wordt op maaiveld gerealiseerd 
en er zijn nauwelijks gevolgen voor de leefomgeving 
van de inwoners van Dorst. Eventuele hinder wordt 
in overleg met de omwonenden beperkt door een 
goede landschappelijke inpassing met groenstructuur. 
Met inachtneming van de zorgen en bezwaren die 
zijn ingebracht is er voor het college geen reden 
om medewerking aan dit project stop te zetten. 
De initiatiefnemer werkt het project nu verder uit 
voor de omgevingsvergunningsaanvraag. Ook 
wordt er nog nader onderzoek gedaan bijvoorbeeld 
naar de gevolgen voor de natuur en archeologie. 
De Omgevingsdialoog wordt voortgezet door 
de initiatiefnemer. De verwachting is dat een 
vergunningaanvraag in het najaar van 2021 wordt 
ingediend. 

6

Voortgang Routekaart Energietransitie 2019-2022RES 1.0 (2019)

Zonneparken

Windenergie

Zon op bedrijfsdaken

TOTAAL

Opgave 

34 GWh

104 GWh

54 GWh

192 GWh

Bereikt 

0 GWh

36 GWh

1 GWh

37 GWh

Bron: RVO

Projecten

Zonneparken

Windenergie

Zon op bedrijfsdaken

TOTAAL

Gerealiseerd

EnergieparkA59

Zonnepark Dorst

Everdenberg Oost

Zon op Bedrijfs-
daken (RES)

TOTAAL

36 GWh
30 GWh

43 GWh
12 GWh

55 GWh

66 GWh

Energietransitie woningen Oosterhout (circa 25.000)

15 GWh*

15 GWh
39 GWh

69 GWh

51 GWh
73 GWh
12 GWh
15 GWh
39 GWh

190 GWh

* luchtfoto’s voorjaar 2021 

11.000 woningen met Energielabel A of B 

circa 5.000 woningen voorzien van PV-panelen

3.800 woningen te bereiken met RRE-W

2.000 woningen bereikt met RRE

860 woningen aangesloten op het warmtenet

1 huisje = 1.000 woningen

7

Voortgang Routekaart Energietransitie 2019-2022Transitievisie Warmte 
Alle gemeenten in Nederland zijn verplicht om 
uiterlijk 2021 een transitievisie warmte (TVW) op te 
leveren. Met deze transitievisie wordt duidelijk hoe 
de woningen, kantoren en bedrijven in Oosterhout 
in de toekomst het best verwarmd kunnen worden 
zonder het gebruik van aardgas. Het vervangen van 
het aardgas zal flinke gevolgen hebben voor onze 
inwoners. In de TVW staan scenario’s beschreven 
hoe te komen naar aardgasvrije wijken en dorpen in 
2050. 
Het doel is om in Oosterhout in 2050 geen 
aardgas meer te gebruiken voor verwarming 
van woningen. De eerste tussenstap van twintig 
procent aardgasvrije woningen moet in 2030 zijn 
gerealiseerd. In de eerste helft van 2021 zijn twee 
onderzoeken gehouden onder de inwoners. Ook 
is een uitgebreide technische analyse gemaakt 
van onze woningvoorraad en de (on)mogelijke 
oplossingen om van het gas af te gaan per wijk. 
De uitkomsten hiervan zijn reeds eerder met de 
gemeenteraad gedeeld. 

Zowel all electric als een vorm van een warmtenet 
hebben voor- en nadelen. De keuze voor één 
van beide oplossingen moet uiteindelijk door 
de inwoners gemaakt worden. De financiële 
haalbaarheid speelt hierbij natuurlijke een 
belangrijke rol. Een grootschalige uitbreiding van 
het bestaande Warmtenet voor grote delen van 
Oosterhout is op basis van de technische analyses 
de goedkoopste en minst ingrijpende oplossing.

Biogas is geen optie voor het verwarmen van heel 
Oosterhout, omdat er te weinig beschikbaar zal 
zijn. Het kan hooguit een oplossing vormen voor 
individuele gebouwen of woningen. Waterstof is 
voor 2030 zeker geen optie omdat deze vooral 
zal worden ingezet voor zwaar transport en 
industriële processen. De kostprijs van waterstof 
voor verwarming zal nog veel te hoog zijn en de 
beschikbaarheid te laag.
 

Om helemaal van het aardgas af te komen zijn er 
met de huidige stand der techniek twee opties: 
1 

 All electric: geheel elektrisch koken en 
verwarmen, bijvoorbeeld met warmtepompen 
en/of zonneboilers. 
 Warmtenet: via het grootschalige warmtenet 
dat nu wordt gevoed door de Amercentrale. 
Het warmtenet kan ook gevoed worden door 
aqua- en/of geothermie. Daarnaast kan gekozen 
worden voor een kleinschalig zelfstandig 
warmtenet in een specifieke wijk of dorp of 
individuele warmte-koude-opslag. 

2 

8

Voortgang Routekaart Energietransitie 2019-2022Duurzame gemeente

De gemeente Oosterhout draagt zelf ook een steentje 
bij aan de verduurzaming. Dit doen we samen met 
burgers, bedrijven, verenigingen en instellingen. 

Gemeentewerf 
In 2017 zijn er ruim veertienhonderd zonnepanelen 
geplaatst op de gemeentewerf. Ook hierbij heeft ONE 
een belangrijke rol gespeeld. De inwoners konden 
deelnemen door een certificaat aan te schaffen, 
waarop rente en aflossing van toepassing is. 

Duurzame mobiliteit 
De medewerkers van de gemeente Oosterhout 
hebben op het gemeentehuis de beschikking 
over twee e-bikes en een elektrische auto. 
De gemeentewerk heeft ook een elektrische 
auto aangeschaft en beschikt over elektrische 
veegwagens. Volgend jaar staat de vervanging 
van een vuilnisauto in de planning, waarbij een 
duurzaam exemplaar zal worden geselecteerd 
(elektrisch of waterstof).

Brandweerkazerne 
In 2021 is de brandweerkazerne vol gelegd met 380 
zonnepanelen. Inwoners van gemeente Oosterhout 
konden zich hierop inschrijven. Energiecoöperatie 
ONE verzorgde deze lokale participatie. Er was veel 
belangstelling voor (over-inschrijving). 

BO en VO Scholen 
Oosterhout heeft 21 basisscholen, waarvan er 
zestien zijn voorzien van zonnepanelen. De scholen 
die nog geen panelen hebben worden binnenkort 
gesloopt of verbouwd. Drie scholen voor voortgezet 
onderwijs hebben sinds dit jaar zonnepanelen. 
In totaal liggen er nu bijna 1500 panelen op 
schooldaken, waarbij er nog een grote potentie is 
voor uitbreiding.

Sportaccommodaties 
De gemeente investeert in ledverlichting in de eigen 
buitensportaccommodaties en levert ook een bijdrage 
aan ledverlichting die door verenigingen zelf wordt 
aangelegd, zoals onlangs nog bij OTC de Warande, 
MHC De Warande, TV Strijdo en TC Den Hout.

Om duurzame mobiliteit en elektrisch rijden in 
Oosterhout te stimuleren start in september 2021 
een kleinschalige pilot met het realiseren van 
kabelgoten, voor inwoners die hun elektrische auto 
willen opladen met stroom uit eigen zonnepanelen. 

Circulariteit in banden 
Het platform voor de Duurzame Ondernemer richt 
zich onder meer op hergebruik van afval. Daaruit is 
een concreet project ontstaan: het bevorderen van 
circulariteit bij verwerking van afgedankte banden. 
In een samenwerking tussen Avans, lokale bedrijven 
en de gemeentewerf wordt een plan uitgewerkt om 
de waarde van deze afvalstof te verhogen. 

SDG Lokaal
SDG lokaal is een platform dat de vertaling maakt 
van zeventien sustainable development goals naar 
de Oosterhoutse praktijk en bedrijfsleven. Elke 
maand staat op de website Oosterhout SDG lokaal 
een ander doel centraal.

9

Voortgang Routekaart Energietransitie 2019-2022Mobiel duurzaamheidshuisje
Er komt een mobiel duurzaamheidshuisje met 
voorbeeldmaatregelen naar Oosterhout; een tiny 
house op wielen, bedoeld om de wijken in te trekken 
en onze inwoners op te zoeken. Het gaat hierbij 
om contact te zoeken met de inwoners en met hen 
informatie te delen over verduurzaming van hun 
huis. Samen met ONE zal de gemeente Oosterhout 
enkele dagdelen per week het huisje bemensen. Het 
huisje zal ook worden gebruikt wanneer we aan de 
slag gaan met de wijkuitvoeringsplannen voor de 
warmtetransitie.

Dashboard duurzaamheid 
Voor de monitoring van de voortgang op het thema 
duurzaamheid is een Dashboard Duurzaamheid 
ontwikkeld. In één oogopslag is hierop te zien 
is wat de stand van zaken is op onderwerpen 
als duurzaamheidsleningen, energielabels en 
aardgasaansluitingen. Komende tijd wordt het 
dashboard verder uitgebreid met beschikbare data.

Website Duurzaam Oosterhout
De website www.duurzaamoosterhout.nl is 
recent vernieuwd. Hier kunnen onze inwoners de 
informatie vinden die nodig is om aan de slag te aan 
met de verduurzaming van de eigen woning.

Duurzaam Oosterhout Week
Elk jaar begin oktober houden de gemeente, 
ONE, de Rabobank en de werkgroep Oosterhout 
Duurzaam de Duurzaam Oosterhout Week. Dan 
worden duurzame thema’s als energiezuinigheid 
en aardgasvrij wonen bij het publiek onder 
de aandacht gebracht. De meest duurzame 
ondernemer van het jaar ontvangt de 
Groene Pluim. En op zaterdag is er een grote 
duurzaamheidsmarkt. 

10

Voortgang Routekaart Energietransitie 2019-202211

Voortgang Routekaart Energietransitie 2019-2022