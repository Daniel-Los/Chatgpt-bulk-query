UITVOERINGSAGENDA 
MOBILITEITSVISIE

Oosterhout

september 2021

Inhoudsopgave

1. Inleiding 

2. Inventarisatie 

3. Prioritering 

4. Programmering 

Bijlagen 

1

5

8

12

Team Buiten Beleid
Versie: september 2021
Status: concept 

2

Uitvoeringsagenda mobiliteitsvisie 2022 - 2026Ondanks de vertraging vanwege corona zijn 
er in de vertaling van mobiliteitsvisie naar een 
uitvoeringsagenda al heel wat dingen gebeurd. 
Zo is er in de vorm van mobiliteitstafels gezocht 
naar oplossingen om de bereikbaarheid van 
de zuidwestzijde van onze stad (tussen Breda 
en Oosterhout) te verbeteren. Daarnaast zijn 
onderzoeken uitgevoerd naar de fietsbrug 
Zwaaikom en de fietsverbinding(en) tussen 
Oosterhout en Geertruidenberg. 
De resultaten van al deze activiteit zijn als input 
gebruikt voor deze uitvoeringsagenda. Verder zijn 
vooruitlopend op deze uitvoeringsagenda op enkele 
locaties al (kleinschalige) maatregelen getroffen. 
Zo zijn de verkeerslichtinstallaties bij het kruispunt 
Trommelen aangepast aan de actuele verkeersdruk, 
waardoor de wachttijden er minder zijn geworden. 
Een deel van de Warandelaan is voorzien van 
snelheidsbeperkende maatregelen. Het kruispunt 
Van Liedekerkestraat– Strijenstraat– Statendamweg 
is veiliger gemaakt. Samen met de provincie Noord-
Brabant hebben we een veilige rotonde aan kunnen 
leggen op het kruispunt Vijf Eiken- Ketenbaan. En 
dankzij een bijdrage uit het toeristisch fonds zijn 
oplaadpunten voor elektrische fietsen aangelegd 
bij een aantal recreatieve voorzieningen in het 
buitengebied.  

1. Inleiding

In 2019 is de mobiliteitsvisie Oosterhout Vooruit 
vastgesteld. Daarin is vastgelegd op welke wijze 
we via ons verkeers- en vervoerbeleid een bijdrage 
willen leveren aan de ambitie van Oosterhout 
om een vitale en aantrekkelijke woon- en 
werkgemeente te blijven. 

In de mobiliteitsvisie zijn de ambities van 
Oosterhout vertaald naar ons verkeers- en 
vervoerbeleid voor de periode tot en met 2030. 
Dit in de vorm van een aantal doelstellingen op 
het gebied van bereikbaarheid, leefbaarheid, 
verkeersveiligheid, duurzaamheid, gezondheid en 
een aantal bijbehorende mobiliteitsopgaven. Als 
gemeente gaan we daarmee samen met andere 
overheden, onze maatschappelijke partners, 
ondernemers en onze inwoners aan de slag.

Eenvoudig is dat niet, want ‘verkeer’ is nu niet zo’n 
onderwerp waar iedereen dezelfde richting in wil. 
Ook aan de krantenkoppen van de laatste tijd kan 
je al zien dat er verschillende belangengroepen 
in Oosterhout actief zijn, die vaak tegengestelde 
belangen verkondigen. Het is de taak van het 
gemeentebestuur om daar weloverwogen keuzes in 
te maken, waarbij we het dus nooit iedereen naar de 
zin kunnen maken. 

Gezien de veelheid aan opgaven moeten keuzes 
worden gemaakt: met welke mobiliteits-opgaven 
willen we aan de slag en op welke termijn? 
Daarom is de mobiliteitsvisie vertaald in een 
uitvoeringsagenda, waarin de vraag wordt 
beantwoord wat Oosterhout de komende jaren gaat 
uitvoeren.

3

Uitvoeringsagenda mobiliteitsvisie 2022 - 2026Het proces

3. Programmeren
• Wat zijn de beschikbare budgetten?
•  Hoeveel komen we nog tekort tot 

2026 (circa € 9 miljoen)

• Passen we de ambities aan of 
  gaan we begroten?

1. Inventariseren
• Input uit de samenleving
• Input uit de gemeenteraad
• Verkeersonderzoeken
• Ontwikkelingen in stad en regio

2. Prioriteren
• Draagt het bij aan het mobiliteitsplan?
• Past het bij een onderhoudsopgave?
• Past het bij een stedelijke ontwikkeling?
• Past het bij de bestuurlijke wensen?

Deze uitvoeringsagenda is gefaseerd tot stand 
komen: via een proces van inventariseren, 
prioriteren en programmeren. 

Gestart is met een brede inventarisatie van 
mogelijke maatregelen en activiteiten. Hierbij is 
onder andere gebruik gemaakt van de input die 
we bij de totstandkoming van de mobiliteitsvisie 
al hadden meegekregen vanuit de samenleving 
en de gemeenteraad. De groslijst van mogelijke 
maatregelen is mede tot stand gekomen door 
besprekingen met vertegenwoordigers uit de 
samenleving (waaronder de mobiliteitstafels).

Vervolgens heeft een prioritering plaatsgevonden. 
Daarbij zijn potentiële maatregelen en activiteiten 
gescoord op vier criteria, te weten:

1  bijdrage aan de prioriteiten in de mobiliteitsvisie
2  samenhang met onderhoudsopgave
3  relatie met stedelijke ontwikkelingen
4  bestuurlijke wenselijkheid

De laatste stap betreft de programmering.
De ambitie is om in de jaren 2022 tot en met 2026 
diverse projecten uit te voeren. Hiertoe wordt een 
voorstel gedaan, waarbij inzichtelijk is gemaakt 
hoe zich dat verhoudt tot de beschikbare financiële 
middelen.

Opbouw van deze uitvoeringsagenda
Dit document beantwoordt de volgende vragen:
Hoofdstuk 2   Wat hebben we geïnventariseerd?
Hoofdstuk 3    Hoe is de prioritering tot stand gekomen?
Hoofdstuk 4 

 Welke maatregelen willen we de 
komende jaren gaan uitvoeren?

4

Uitvoeringsagenda mobiliteitsvisie 2022 - 20262. Inventarisatie

Gestart is met een brede inventarisatie van 
mogelijke maatregelen en activiteiten. Leidend 
daarvoor waren de twaalf prioritaire opgaven uit de 
mobiliteitsvisie. Deze opgaven zijn als vertrekpunt 
genomen bij het opstellen van een groslijst van 
potentiële maatregelen. 

De groslijst is tot stand gekomen door:
• 
• 
• 

input vanuit de samenleving
input vanuit de raad
 uitgevoerde onderzoeken (zoals de 
mobiliteitstafels)

•  stedelijke ontwikkelingen
•  provinciale/regionale ontwikkelingen

Input vanuit de samenleving
Een eerste versie van de groslijst is in het najaar 
2019 met de samenleving besproken. Dat is 
gebeurd in de vorm van een bijeenkomst waar 
in kleinere groepen mogelijke maatregelen en 
activiteiten besproken zijn. Dat gebeurde aan de 
hand van de thema’s:
• 
• 
• 
• 
• 
• 

 fiets,
 openbaar vervoer, 
 doorstroming en robuustheid wegennet, 
 de woonomgeving, 
 goederenvervoer, 
 alternatieven voor de eigen auto. 

In deze bijeenkomst  stonden twee vragen centraal: 
• 

 van welke activiteiten/maatregelen verwacht 
u het meest (wat zou wat u betreft zeker in de  
uitvoeringsagenda moeten komen) en waarom?
 mist u nog bepaalde activiteiten / maatregelen 
of oplossingsrichtingen (gegeven de prioritaire 
opgaven uit de mobiliteitsvisie)?

• 

Op basis van de bespreking met de samenleving 
zijn zowel zaken toegevoegd als afgevallen. 
Daarnaast heeft de samenleving via de 
mobiliteitstafels ook input kunnen leveren 
(oplossingsrichtingen kunnen aandragen) voor 
het onderzoek dat is uitgevoerd naar de regionale 
bereikbaarheid van de zuidwestzijde van 

5

Oosterhout (met als belangrijkste verkeersader de 
Bredaseweg). 

Input vanuit de raad
De gemeenteraad heeft bij de vaststelling 
van de mobiliteitsvisie al suggesties gedaan 
voor maatregelen en activiteiten die in de 
uitvoeringsagenda zouden moeten worden 
opgenomen. Dit in de vorm van moties en 
amendementen. Ook na de vaststelling van de 
mobiliteitsvisie zijn door de raad nog moties en 
amendementen aangenomen die een relatie hebben 
met de uitvoeringsagenda van de mobiliteitsvisie en 
derhalve zijn opgenomen in de groslijst. 

1 

 

 Motie - groslijst/ prioriteitenlijst / 
uitvoeringsagenda
 Verzocht is om in de uitvoeringsagenda hoge 
prioriteit te geven aan de aanpak van twee 
knelpunten: de fietsoversteek LMP-weg en de 
Ketenbaan.

2  Toezegging – fietspad Frenckencollege
  

 Met het Frenckencollege in gesprek gaan over 
de wenselijkheid van het aansluiten van het 
fietspad op hun terrein.

3  Motie – omliggende wegen Bergsebaan
 

 Maatregelen ter verbetering van de 
fietsveiligheid en bereikbaarheid van de aan-
sluitende wegen op de Bergsebaan bespreken 
tijdens de mobiliteitstafels/ het onderzoek 
naar de regionale bereikbaarheid van de 
zuidwestzijde van Oosterhout.
 De raad is in juli 2021 geïnformeerd over de 
uitvoering van deze motie.

 

4  Motie - fietspad Statendamweg
 

 In overleg met Rijkswaterstaat, de provincie en 
de gemeente Geertruidenberg de mogelijkheden 
voor een vrijliggend fietspad langs de 
(doorgetrokken) Statendam-weg onderzoeken. 
Daarbij ook de optie voor een afbuiging richting 
het bestaande fietspad onder de A59 bekijken. 
De raad is in juni 2021 geïnformeerd over de uit-
voering van deze motie.

Uitvoeringsagenda mobiliteitsvisie 2022 - 20265 

 

6 

 

 Wijzigingsvoorstel begroting 2021 – 
herstructurering Provincialeweg Oosteind
 In 2021 samen met VBO, de bedrijven en 
de inwoners van Oosteind een plan voor 
de herstructurering van de Provincialeweg 
uitwerken. Uitvoering waarschijnlijk in 2022.
 Wijzigingsvoorstel begroting 2021 – veilige 
schoolomgeving
 In 2021 starten met de (planvorming voor de) 
herinrichting van de schoolomgevingen van de 
Pionier (Zeislaan) en de Achthoek (Houtse Heuvel).

7  Motie verlichting fietspad Markkanaal Zuid
 

 De haalbaarheid van fauna-vriendelijke 
verlichting voor het fietspad langs het 
markkanaal tussen de Hondstraat en 
Bergsebaan onderzoeken. 
8  Motie onderzoek Paterserf
 

 Nader onderzoek doen naar aanpassingen van 
de verkeerstructuur in het gebied Paterserf/
Wilhelminakanaal-Zuid/Meerpaal/Eikdijk en 
het Warandegebied en daarin met nadruk te 
focussen op het gebied Paterserf.

9  Toezegging fietspad Zonnepark
 

 Onderzoeken of het fietspad langs de 
Statendamweg ook een route langs het 
toekomstige zonnepark kan krijgen.

Uitgevoerde onderzoeken
Na de vaststelling van de mobiliteitsvisie zijn nog 
enkele onderzoeken uitgevoerd die input hebben 
opgeleverd voor de groslijst en/of de prioritering. 
De belangrijkste daarvan zijn:

Fietsbrug Zwaaikom: er is nader onderzoek 
uitgevoerd naar de inpasbaarheid en kosten van 
een fietsbrug tussen Vrachelen 2 en de Zwaaikom. 
Daarbij zijn verschillende varianten bekeken. Op 
basis van deze studie is geconcludeerd dat een 
fietsbrug inpasbaar is. Het hoogteverschil dat 
fietsers moeten overbruggen en de kosten van de 
brug zijn echter aanzienlijk, terwijl de meerwaarde 
beperkt is. Op basis van deze studie heeft het 
college in april 2021 een lage prioriteit aan deze 
fietsbrug toegekend. 

6

Regionale bereikbaarheid zuidwestzijde/ 
mobiliteitstafels: gezamenlijk met bewoners- 
en belanghebbendenorganisaties zijn 
oplossingsrichtingen in beeld gebracht die 
de bereik-baarheid van de zuidwestzijde van 
Oosterhout kunnen verbeteren. Dat is gedaan 
in de vorm van drie mobiliteitstafels. De 
bevindingen daaruit zijn samengevat in een 
adviesrapport waarin een aantal maatregelen 
wordt geadviseerd. Dit adviesrapport is in juli 2021 
aan de raad aangeboden met een brief waarin het 
collegestandpunt wordt toegelicht [ZN286692]. 

Fietsverbindingen Oosterhout – Geertruidenberg: 
n.a.v. de voorziene doortrekking van de 
Statendamweg en de motie fietspad Statendamweg 
zijn verschillende oplossingen in beeld gebracht 
om de fietsverbindingen tussen Oosterhout en 
Geertruidenberg te verbeteren. De bevindingen 
daaruit zijn samengevat in een adviesrapport 
waarin een aantal maatregelen wordt geadviseerd. 
Dit adviesrapport is in juni 2021 aan de raad 
aangeboden [ZN283103].

Stedelijke ontwikkelingen
De gemeente Oosterhout ontwikkelt zich op tal 
van fronten. Verkeer is veelal een afgeleide 
van (ruimtelijke)ontwikkelingen. Stedelijke 
ontwikkelingen kunnen aanleiding geven tot 
verkeerskundig onderzoek en/of tot aanpassingen 
in de wegenstructuur. In de groslijst zijn een 
aantal maatregelen en projecten opgenomen welke 
gerelateerd zijn aan stedelijke ontwikkelingen. 

Regionale ontwikkelingen
Provinciale en regionale ambities op gebied van 
mobiliteit en duurzaamheid bieden opgaven 
en kansen voor de gemeente Oosterhout. In 
2020 is een nieuwe manier van samenwerken 
overeengekomen tussen de provincie en de 
samenwerkende gemeenten in de regio West-
Brabant. Mobiliteit wordt niet langer op zichzelf 
beschouwd, maar wordt vooral gekeken aan welke 
bredere, integrale regionale opgaven mobiliteit een 

Uitvoeringsagenda mobiliteitsvisie 2022 - 2026bijdrage kan leveren. Daarbij wordt samengewerkt 
in de vorm van zogenaamde gebiedstafels, waarbij 
de gebiedstafels ‘sterke stedenrij’ en ‘internationale 
knoop Breda’ voor Oosterhout de belangrijkste zijn. 

De vernieuwde samenwerking moet leiden tot een 
Regionaal Mobiliteit Programma (RMP) voor de 
periode 2022 – 2025 met daarin de belangrijkste 
mobiliteitsopgaven voor de regio en de provincie 
en een bijbehorend maatregelenpakket. Het 
programma gaat ook de basis vormen voor 
cofinanciering vanuit de provincie (waarvoor 
overigens naar verwachting beduidend minder 
financiële middelen beschikbaar zullen zijn). 
Het RMP moet zich de komende maanden nog 
uitkristalliseren, maar naar verwachting zal de 
focus van het RMP met name komen te liggen op 
maatregelen gericht op het verbeteren van het 
openbaar vervoer, (regionale) fietsverbindingen 
en de multimodale bereikbaarheid van 
bedrijventerreinen. 

Openbaar vervoer is voor veel inwoners van 
Oosterhout van belang. Het vervoert mensen 
naar en van school, werk, ziekenhuis, vrienden en 
familie. De organisatie van dat openbaar vervoer 
is een regionale aangelegenheid en daarin gaat 
het een en ander veranderen. We voorzien een 
overgang van het traditionele, lijn-gebonden 
openbaar vervoer naar een meer flexibel systeem 
van gedeelde mobiliteit. 
De transitie van het openbaar vervoer naar 
gedeelde mobiliteit zal de komende jaren concreet 
vorm gaan krijgen. Dat brengt kansen, maar 
ook kosten met zich mee. Van gemeenten wordt 
bijvoorbeeld een bijdrage verwacht aan de 
ontwikkeling van de overstappunten (OV-hubs, in 
de volksmond busstations) en aan de invulling van 
vervoerwensen die het basisniveau overstijgen. 
De raad is daarover in oktober 2020 ook per brief 
geïnformeerd [ZN247073] n.a.v. de vaststelling van 
de notitie ‘transitie gedeelde mobiliteit’.

7

Uitvoeringsagenda mobiliteitsvisie 2022 - 20263. Prioritering

De inventarisatie heeft geleid tot een aanzienlijke 
lijst van potentiële uitvoeringsprojecten en 
onderzoeken. Daarin moet een keuze worden 
gemaakt. Welke projecten en onderzoeken worden 
uitgevoerd en wanneer? Dat heeft geleid tot twee 
prioriteitenlijsten (één voor uitvoeringsprojecten 
en één voor onderzoeken) die zijn opgenomen als 
bijlage 1a en bijlage 1b bij deze uitvoeringsagenda. 
De prioriteitenlijsten zijn momentopnames. 
Vanwege ruimtelijke ontwikkelingen en een aantal 
onderzoeken dat nog moeten worden uitgevoerd, 
is het aannemelijk dat er de komende jaren weer 
nieuwe maatregelen en activiteiten bij komen. De 
bedoeling is derhalve dat de prioriteitenlijst en deze 
uitvoeringsagenda periodiek (tweejaarlijks) worden 
geactualiseerd.

Wijze van prioriteren 
De projecten op de groslijst zijn gescoord op vier 
criteria:

 1 Draagt het bij aan de prioriteiten uit de 
mobiliteitsvisie?
 In de mobiliteitsvisie zijn twaalf prioritaire 
opgaven benoemd (pagina 107 van de 
mobiliteitsvisie). Per project/onderzoek is 
aangegeven aan welke prioritaire opgaven 
het project een bijdrage levert. Bij het bepalen 
van de score is zowel gekeken naar het aantal 
opgaven waaraan het project bijdraagt als de 
mate waarin (hoe hoger de score hoe groter de 
bijdrage).

2 Kunnen we werk met werk maken?
 Als investeringen gecombineerd kunnen worden 
met onderhoudswerkzaamheden leidt dat per 
saldo tot lagere kosten (werk met werk maken). 
De onderhoudstoestand van een weg kan 
reden zijn om voorrang te geven aan bepaalde 
projecten. Per project is aangegeven in welke 
mate er een onderhoudsbehoefte is, waarbij 
ook wordt gekeken naar het type onderhoud 
dat noodzakelijk is (is alleen de toplaag van 
een weg aan vervanging toe of is een volledige 

 

 

 
 

8

 

 

 

 

 
 

reconstructie nodig?). Hoe hoger de score, hoe 
urgenter de onderhoudsopgave. 
 De onderhoudstoestand wordt bepaald op basis 
van reguliere weginspecties in 2020. Daarbij 
wordt door deskundigen op locatie vastgesteld 
of er onderhoud nodig is en zo ja, in welke 
vorm. Het is dus zeker niet zo dat een wegvak 
automatisch onderhoud krijgt, omdat het er 
volgens de agenda aan toe is. 
 Weersomstandigheden en andere externe 
factoren (zoals bouwactiviteiten) kunnen 
ertoe leiden dat de kwaliteit van een weg 
versneld afneemt. Deze scores moeten daarom 
regelmatig geactualiseerd worden. Het 
uitgangspunt is dat wegen, die na inspectie 
ingedeeld zijn in de categorie D en E, binnen 
afzienbare tijd aangepakt moeten worden.

 3 Wat is de relatie met  stedelijke 
ontwikkelingen?
 Bij een aantal projecten ligt er een relatie met 
de stedelijke ontwikkeling. Ze zijn er onderdeel 
van of leveren er een belangrijke bijdrage aan. 
Afhankelijk van de mate waarin het project 
bijdraagt aan stedelijke ontwikkelingen wordt 
een score toegekend (hoe hoger, hoe groter 
het belang). Stedelijke ontwikkelingen zijn niet 
alleen van invloed op de prioritering maar ook 
rechtstreeks van invloed op de uitvoering van 
projecten. Zo kunnen bepaalde projecten pas 
worden uitgevoerd nadat bepaalde stedelijke 
ontwikkelingen zijn afgerond.

4 Wat vindt het college urgent?
 Per project is ook een score toegekend voor 
bestuurlijke urgentie. In een aantal gevallen is 
die urgentie een direct gevolg van de score op 
de overige criteria. Maar er zijn ook projecten 
die om andere redenen een hoge score hebben 
gekregen. Bijvoorbeeld omdat de samenleving 
een bepaald project belangrijk vindt, er 
bestuurlijke toezeggingen zijn gedaan of dat er 
afspraken zijn gemaakt met andere overheden of 
private partijen.

Uitvoeringsagenda mobiliteitsvisie 2022 - 2026Scores
Per criterium is een score toegekend van maximaal 
drie punten (+++). Scores zijn bepaald op basis 
van expert judgement door medewerkers van 
de teams Buiten Beleid en Buiten Projecten. Hoe 
hoger de score, hoe beter het project scoort op het 
betreffende criterium. Vervolgens zijn de scores 
op de verschillende criteria bij elkaar opgeteld 
hetgeen resulteert in een prioriteringsscore per 
project. Hoewel het in deze scores om verschillende 
grootheden gaat, geeft deze methodiek wel een 
goed overall beeld. 

Per project wordt ook aangegeven in hoeverre 
dat naar verwachting past binnen het Regionaal 
Mobiliteits Programma (RMP). Dat is gedaan omdat 
projecten die daarin worden opgenomen mogelijk 
in aanmerking komen voor een bijdrage van de 
provincie. Alleen voor mensgerichte maatregelen 
en de werkgeversaanpak is er al zekerheid dat 
aanspraak kan worden gemaakt op een financiële 
bijdrage vanuit de provincie. Of een project al dan 
niet zou passen binnen het RMP is niet van invloed 
geweest op de prioritering. 

Uitwerking in projectformats
Van de maatregelen en activiteiten die het hoogst 
scoorden, is een inschatting van de kosten gemaakt. 
Per maatregel/ activiteit is een projectformat 
gemaakt (zie bijlage).

Afgevallen projecten
Een aantal projecten scoort zo laag of kost zo 
veel dat ze niet in aanmerking komen voor 
programmering en er om die reden geen 
projectformat is gemaakt. Het betreft:
• 

 fietsbrug Zwaaikom: er is onderzoek gedaan 
naar deze brug, waaruit gebleken is dat de 
kosten bijzonder hoog zijn (afhankelijk van de 
doorvaarthoogte orde grootte € 6 tot 8 miljoen), 
terwijl de bijdrage aan de opgaven uit de 
mobiliteitsvisie en de ruimtelijke ontwikkeling 
van de stad zeer beperkt is;
 uniforme inrichting schoolomgeving: vanuit het 

• 

9

oogpunt van verkeersveiligheid kan de gemeente 
er voor kiezen om opvallend straatmeubilair 
toe te passen in de directe omgeving van 
basisscholen om automobilisten te attenderen op 
de aanwezigheid van overstekende of spelende 
kinderen. Ondanks dat het een sympathiek 
project betreft, is het in de prioriteringsfase 
afgevallen vanwege de kosten. Wil een dergelijke 
maatregel enig effect sorteren, dan is het van 
belang dat deze bij alle basisscholen wordt 
toegepast. Gezien het aantal basisscholen 
in Oosterhout leidt dat tot een aanzienlijke 
kostenpost (orde grootte € 500.000); 
 Vrijliggend fietspad Bergsebaan: de kosten 
hiervan zouden zeer hoog zijn, terwijl er 
nauwelijks effect van valt te verwachten. De 
maatregelen die reeds zijn getroffen aan de 
Bergsebaan zijn voldoende effectief. In het 
adviesrapport dat is opgesteld naar aanleiding 
van de mobiliteitstafels wordt geadviseerd om 
dit project niet uit te voeren;
 Verlichting fietspad Markkanaal Zuid: n.a.v. de 
motie is onderzocht wat de kosten zouden zijn 
als dit fietspad voorzien wordt van verlichting, 
vergelijkbaar met die langs het fietspad 
tussen Oosterhout en Dorst. De kosten van 
het aanbrengen van verlichting zouden ruim 
€ 100.000 bedragen. Vanuit de mobiliteitsvisie 
heeft het aanbrengen van verlichting langs 
deze (recreatieve) fietsroute geen meerwaarde. 
Aangezien dit project op geen enkel criterium 
scoort, is het afgevallen;
 Oplaadvoorzieningen E-bikes: om het elektrisch 
fietsgebruik te stimuleren, zou ervoor gekozen 
kunnen worden om verspreid over de stad en 
in de kerkdorpen, bij publieks-aantrekkende 
functies, oplaadpunten voor elektrische fietsen 
te realiseren. De raming is gebaseerd op 
tien oplaadpunten op zonne-energie waarbij 
per oplaadpunt vier fietsen kunnen worden 
aangesloten. Hoewel de kosten hiervan te 
overzien zijn, € 40.000  exclusief straatwerk, is 
dit project toch afgevallen. De actieradius van 
elektrische fietsen is tegenwoordig dusdanig 

• 

• 

• 

Uitvoeringsagenda mobiliteitsvisie 2022 - 2026• 

dat tussentijds opladen doorgaans niet nodig is. 
Aangezien bij recreatieve fietstochten grotere 
afstanden worden afgelegd, is vanuit het 
toeristisch fonds wel geld beschikbaar gesteld 
voor oplaadpunten bij recreatieve voorzieningen 
in het buitengebied;   
 Beloningssysteem fietsgebruik: dit project 
is vooralsnog afgevallen omdat hiervan als 
zelfstandige maatregel niet veel effect mag 
worden verwacht. Wel kan het onderdeel 
zijn van een bredere aanpak om fietsgebruik 
te stimuleren (bijvoorbeeld als onderdeel 
werkgeversaanpak).

Onderzoeksopgave
Naast uitvoeringsprojecten ligt er ook nog een 
aanzienlijke onderzoeksopgave.

Lopende onderzoeken
Naast de onderzoeken die reeds zijn uitgevoerd 
(zie hoofdstuk 2), lopen er al enkele onderzoeken, 
met name vanwege stedelijke en regionale 
ontwikkelingen. Het betreft: 
• 

 Onderzoek naar de toekomstige 
verkeersafwikkeling en verbetermaatregelen 
op de rotonde Vijf Eikenweg en de aansluiting 
Oosterhout Zuid. Vanwege de ontwikkelingen 
die spelen op en rondom bedrijventerrein Vijf 
Eiken (uitbreiding Rodenburg en vestiging 
distributiecentrum) vindt een onderzoek plaats 
naar de toekomstige verkeersafwikkeling op de 
Vijf Eikenweg. Daarbij wordt met name gekeken 
naar de rotonde en de aansluiting op de A27. 
Het onderzoek moet inzichtelijk maken welke 
aanpassingen nodig zijn om het extra verkeer 
goed te kunnen verwerken. Het onderzoek wordt 
uitgevoerd in samenwerking met de provincie en 
Rijkswaterstaat.
 Onderzoek naar de toekomstige 
verkeersafwikkeling en verbetermaatregelen 
Esdoornlaan:  op en rondom dit bedrijventerrein 
spelen diverse ontwikkelingen. Voorzien is 
dat een groot deel van dit bedrijventerrein 

• 

• 

• 

wordt herontwikkeld tot woningbouw. Er vindt 
een onderzoek plaats naar de toekomstige 
verkeersafwikkeling op de Esdoornlaan en het 
Wilhelminakanaal Noord. Daarbij wordt specifiek 
gekeken naar de aansluiting (rotonde) op de 
Tilburgseweg en het eventueel aanbrengen 
van een ‘knip’ ter hoogte van bedrijventerrein 
Everdenberg.
 Verdiepend onderzoek potentiële locaties OV 
hubs Oosterhout: binnen het nieuwe openbaar 
vervoersysteem gaan openbaarvervoerhubs 
een belangrijke functie vervullen. In Oosterhout 
zijn hiervoor drie potentiële locaties in beeld. 
In de vorm van een scenario-onderzoek wordt 
gekeken naar het huidige OV-gebruik, maar ook 
naar toekomstige ruimtelijke en vervoerkundige 
ontwikkelingen. Onder meer de ontwikkeling op 
de corridor Breda-Utrecht is daarin van belang. 
Daarna wordt bekeken waar de meest logische 
locatie voor dergelijke hubs liggen, welke functie 
ze krijgen en wat de gevolgen daarvan zijn. 
Onderzoek wordt uitgevoerd in samenwerking 
met de provincie. Bij de uitvoering wordt ook het 
openbaar vervoerbedrijf Arriva betrokken. 
 Fietspad zonnepark: naar aanleiding van het 
onderzoek dat is uitgevoerd naar het verbeteren 
van de fietsverbindingen tussen Oosterhout 
en Geertruidenberg is toegezegd, dat ook 
gekeken wordt naar een fietsverbinding tussen 
de Statendamweg en het fietspad langs het 
Kromgat via het zonnepark. Daarbij wordt zowel 
gekeken naar de inpasbaarheid, de kosten als de 
fietspotentie. Het onderzoek wordt uitgevoerd 
door de ambtelijke organisatie waarbij deels 
gebruik wordt gemaakt van de gegevens uit het 
onderzoek dat door Accent is uitgevoerd. 

Nog uit te voeren onderzoeken
Een aantal onderzoeken dient nog geprogrammeerd 
te worden (zie overzicht in bijlage 1b). Net als 
voor de uitvoeringsprojecten zijn hiervoor formats 
gemaakt die een nadere toelichting geven op de 
betreffende onderzoeken.

10

Uitvoeringsagenda mobiliteitsvisie 2022 - 2026Afgevallen onderzoeken
Enkele onderzoeken zijn niet uitgewerkt in 
projectformats omdat programmering daarvan 
(nog) niet aan de orde is om uiteenlopende redenen. 
Het betreft:
• 

 Onderzoek naar herinrichting Mathildastraat/
Keiweg: de Mathildastraat/Keiweg vervult een 
belangrijke functie voor de fiets, autoverkeer 
en het openbaar vervoer. Een onderzoek 
naar een herinrichting, waarbij meer ruimte 
voor de fiets wordt gecreëerd, zou wenselijk 
zijn, maar de Mathildastraat/Keiweg is nog 
relatief recent opnieuw ingericht, waarbij al de 
nodige verbeteringen zijn doorgevoerd. Vanuit 
onderhoud ligt hier geen opgave en het is 
aannemelijk dat het creëren van extra ruimte 
voor de fiets alleen mogelijk is ten koste van de 
aanwezige parkeerplaatsen en groenstructuur 
en dat het ook aanzienlijke kosten met zich mee 
brengt. Een onderzoek naar de herinrichting van 
Mathildastraat/Keiweg is pas zinvol als daartoe 
concrete aanleiding is. 
 Verbeteren busverbinding Breda–Vrachelen: in 
het lopende onderzoek naar potentiële locaties 
voor OV-hubs wordt per scenario bekeken wat 

• 

• 

• 

de gevolgen zijn voor de bereikbaarheid per 
openbaar vervoer van de verschillende delen 
van Oosterhout. Ook de relatie Vrachelen-Breda 
wordt daarbij bekeken. 
 Stimuleringsplan goederenvervoer per water 
en spoor: de afweging of we hier als gemeente 
actief op willen inzetten (bijvoorbeeld door het 
inschakelen van een ketenregisseur), wordt 
gemaakt in het kader van het uitvoerings-
programma economie en arbeidsmarkt. 
 Beperken overlast bezorgend verkeer in 
woonwijken: de toename en (vooral) het 
rijgedrag van bezorgend verkeer leidt tot 
overlast in woongebieden. Een onderzoek hoe 
deze overlast beperkt kan worden, heeft geen 
toegevoegde waarde, omdat er buiten de fysieke 
inrichting van de weg maar één type maatregel 
mogelijk is: pakketten laten bezorgen via 
servicepunten (of een pakketautomaat). Vrijwel 
alle bezorgdiensten bieden die optie al, maar 
de meeste consumenten geven er de voorkeur 
aan dat pakketten thuis worden bezorgd of 
opgehaald. 

11

Uitvoeringsagenda mobiliteitsvisie 2022 - 20264. Programmering

De laatste stap is de programmering van de 
projecten over de komende jaren.

Reguliere verkeersacties
In de reguliere planning van verkeersmaatregelen 
wordt elk jaar al een aantal acties ingepland. 
Het gaat daarbij om mensgerichte maatregelen 
die de veiligheid van bijvoorbeeld schoolgaande 
kinderen verbetert en om vervanging van 
verkeersregelinstallaties (VRI’s, in de volksmond: 
stoplichten). 
De verkeersregelinstallaties hebben een gemiddelde 
levensduur van twaalf tot vijftien jaar en moeten dus 
regelmatig vervangen worden. Daarvoor is per jaar € 
300.000 gereserveerd in het uitvoeringsprogramma 
openbare ruimte. Bij de vervanging van een 
installatie wordt standaard een iVRI geplaatst, die 
mogelijkheden biedt voor smart mobility.
Op de nominatie om vervangen te worden staan 
momenteel de installaties bij Paterserf, de 
Bredaseweg/Burg. Materlaan en de installatie bij het 
Mgr. Frenckencollege. Daarnaast moet er nog een 
installatie gekozen worden uit een vijftal installaties 
in Oosterhout die ongeveer even oud zijn.    

(Natuurkundigenbuurt); de gefaseerde aanpak 
van de Natuurkundigenbuurt is in 2020 gestart, 
in 2021 worden drie straten heringericht. In 
de begroting van 2021 met een doorkijk voor 
2022 is de uitvoering van de tweede fase 
van de aanpak van de Natuurkundigenbuurt 
voorgelegd.

Aan deze projecten zijn al budgetten toegekend en 
voor een deel ook al gevoteerd.  
Deze projecten zijn opgenomen in het concept JOR 
2022 dat in november ter besluitvorming aan de 
raad wordt voorgelegd. 

Voor een aantal overige projecten is de 
uitvoeringstermijn reeds bepaald omdat hierover 
afspraken zijn gemaakt met derden ofwel omdat 
er een koppeling is met een ander project. De 
voetgangersvoorziening spoorwegovergang Dorst 
is hier een voorbeeld van, omdat hier de planning 
van ProRail leidend is. Het geplande uitvoeringsjaar 
van deze projecten is in het overzicht opgenomen. 
Voor deze projecten geldt dat er nog geen volledige 
dekking is. 

Reeds gestart
Van een aantal projecten zijn de voorbereiding 
reeds van start gegaan. Het gaat om de projecten:
• 

 reconstructie Burgemeester Holtroplaan; 
het participatieproces is gestart. Er hebben 
al meerdere overleggen plaatsgevonden 
met bewoners- en belanghebbenden over de 
gewenste inrichting van de weg.
 reconstructie Koningsdijk/ Mauritsstraat/ 
Julianalaan/ Pottebakkersstraat (Oud West); 
participatieproces is gestart. Overleg met 
de bewoners/belanghebbenden over de 
Koningsdijk heeft inmiddels plaatsgevonden en 
de ontwerpen zijn voor inspraak voorgelegd aan 
de bewoners. Het overleg met de bewoners/
belanghebbenden van de overige straten is 
voorzien in Q 3 en Q4 van 2021.
 reconstructie Edisonlaan/Lorentzlaan/
Buys Ballotlaan/Kamerlingh Onnesln 

• 

• 

Nieuwe ambities
Om serieus invulling te geven aan de in de 
mobiliteitsvisie benoemde opgaven is de ambitie 
om in de jaren 2022 tot en met 2026 diverse 
projecten uit te voeren. Op de uitvoeringslijst zijn 
opgenomen: 
• 

 de hoogst geprojecteerde infrastructurele 
projecten
 de projecten buiten waar al afspraken (met 
derden) over zijn gemaakt 

• 

•  uitvoering van twee onderzoeken per jaar
• 

inzet op mensgerichte maatregelen

De overige projecten zijn vrij te programmeren, 
waarbij het natuurlijk wel van belang is dat de 
uitvoering van het project niet in conflict is met 
gelijktijdig geplande infrastructurele of ruimtelijke 
projecten.  Bij het programmeren is eveneens 
gekeken naar de te benodigde voorbereidingstijd in 
verband met procedures/grondaankoop etc.

12

Uitvoeringsagenda mobiliteitsvisie 2022 - 2026De reeds gestarte projecten plus de ambities uit de 
uitvoeringsagenda mobiliteit zijn in deze tijdlijn (tot en 
met 2026) bijeengebracht, inclusief het globale benodigde 
investeringsbedrag. De kleuren groen, oranje en rood 
maken duidelijk of er financieel gezien – vertaald in 
verkeerstermen - wel of niet doorgereden kan worden.

2022

Onderzoek 

mobiliteitstafels

€ 0,1 miljoen

Geen budget beschikbaar

Deel van het budget beschikbaar

Budget beschikbaar

2022

Reconstructie 
Koningsdijk e.o. 

Oud West
€ 1,6 miljoen

2025

Fietspad Frencken 
Bouwlingstraat
€ 0,1 miljoen

30 km-zone Den 

2026

Hout

€ 1 miljoen

2026

Aanpassing 
fietsoversteek 

LMP-weg
€ 1 miljoen

2026

Ontsluiting 
Lievenshove
€ 3 miljoen

2022

Reconstructie
Burgemeester 
Holtroplaan
€ 3,2 miljoen

2025

Snelheid remmen 

Beneluxweg
€ 1,4 miljoen

2024

Hoogstraat

Heilige Driehoek

€ 2,4 miljoen

2023

Stimuleren auto-
delen en Werk-
geversbenadering

€ 0,15 miljoen

2023-2026
Onderzoeken
€ 0,5 miljoen

2022-2023

Provincialeweg 

Oosteind

€ 3,45 miljoen*
(voorziening getroffen 

van € 3 miljoen)

2025

Herinrichting
Heistraat/
Ekelstraat
€ 3 miljoen

2025

Ontsluiting
Dorst-West
€ 1 miljoen

2022

Aanpak Natuur-
kundigenbuurt
€ 1,3 miljoen

2022

Voetgangers 
Spoorweg Dorst
€ 0,22 miljoen

2023

Snelfietsroute 
Breda- Tilburg 
€ 0,25 miljoen

2025

Snelfietsroute 
Oosterhout – 
Dongen – Tilburg

€ 1,6 miljoen

13

* eerst resultaten afwachten van het onderzoek naar de aanpassing 
van de verkeersstructuur in het gebied Paterserf/Wilhelminakanaal-
Zuid/Meerpaal/Eikdijk/Warandegebied [ZN286692]

Uitvoeringsagenda mobiliteitsvisie 2022 - 2026Financiële ruimte
Voor de dekking van infrastructurele projecten kan 
gebruik worden gemaakt van:

 
 

1 het onderhoudsbudget Openbare Ruimte
 In het onderhoudsbudget Openbare Ruimte is 
jaarlijks structureel een budget van € 3,6 miljoen 
voor de openbare ruimte en € 2 miljoen voor 
riolering. Deze budgetten moeten nagenoeg 
geheel worden ingezet om het kwaliteitsniveau 
van de openbare ruimte en de riolering op orde 
te houden. Er is in dat budget geen financiële 
ruimte om grotere projecten op gebied van 
verkeer en mobiliteit uit te voeren. 

 

 

 

 Vasthoudend aan de benodigde middelen 

om sober onderhoud te kunnen uitvoeren 
en de openbare ruimte schoon en veilig te 
houden, is jaarlijks ca € 400.000 vrij in te 
zetten voor verbeteringen in de woonwijken 
en op de hoofdwegenstructuur. Door 
werk met werk te maken kunnen met de 
onderhoudswerkzaamheden: 
• 

 wensen van bewoners meegenomen worden 
zoals het aanbrengen of verbeteren van 
bijvoorbeeld drempels en parkeerplekken 
 maatregelen gericht op het verhogen 
van de verkeersveiligheid aangebracht 
worden, zoals het aanbrengen van 
fietssuggestiestroken, oversteekpunten voor 
het langzaam verkeer etc.

• 

Voor onderhoud en reconstructie in de openbare ruimte is structureel beschikbaar:

 

Jaar 
Openbare ruimte 
Riolering 

 

2022 
€ 3,6 miljoen 
€ 2 miljoen 

2023 
€ 3,6 miljoen 
€ 2 miljoen 

2024 
€ 3,6 miljoen 
€ 2 miljoen 

2025
n.n.b.
n.n.b.

 
 

 2 de reserve infrastructurele werken
 In de reserve ‘infrastructurele werken’ is een 
bedrag van circa € 2,5 miljoen beschikbaar voor 
de uitvoering van projecten die samenhangen 
met het mobiliteitsplan.

Reserve infrastructurele werken stand op 31 december 2020 

Aanpassing infra particuliere ontwikkelingen (Statendam) 
Ontsluiting N282 Dorst West   
Aanpassing rotonde Weststadweg/Technologieweg restant 
Aanpassing kruispunten t.g.v. Zwaaikom 
   
Reconstructie en aansluiting Kruising N629 restant 
Resteert voor uitvoering projecten mobiliteitsplan  
Saldo 
   

   

 

 

14

 

 
 
 
 
 
 
 

6.574

155
620
1.942
800
484
2.573
0

Bedragen * € 1.000

Uitvoeringsagenda mobiliteitsvisie 2022 - 2026€ 9 mln. 

Tekort
Met de uitvoering van deze ambities is een 
investering van in totaal ruim € 24 miljoen gemoeid. 
Voor een deel van deze investering zijn reeds 
middelen voorzien.
• 

 Binnen onderhoudsbudgetten JOR 2021 en JOR 
2022 (nog niet vastgesteld).
 € 2,5 miljoen aan voorziene dekking reserve 
infrastructurele werken 
 € 3 miljoen resultaatbestemming uit de 
jaarrekening 2020 voor de uitvoering van de 
mobiliteitsvisie

• 

• 

De beschikbare middelen zijn echter ontoereikend 
om uitvoering te geven aan de voorgelegde 
uitvoeringsagenda. 

Er is een tekort van ca. € 9 miljoen.

Instelling mobiliteitsfonds
De ambities die nu in deze uitvoeringsplanning 
prioriteit hebben gekregen vergen dus extra 
financiële investeringen, die nog niet in enige 
begroting zijn opgenomen. De huidige beschikbare 
middelen bieden daarom nauwelijks uitzicht op 
de realisatie van een aantal projecten die bij 
de inwoners van Oosterhout, het college en de 
gemeenteraad hoog op het wensenlijstje staan.

Om toch reële kansen te creëren voor de uitvoering 
van deze projecten in de komende vijf jaar zou 
de instelling van een ‘mobiliteitsfonds’ een 
adequate oplossing zijn. Dat fonds kan gevoed 
worden met eventuele positieve resultaten uit 
de jaarrekening en andere meevallers. De eerste 
bijdrage in dit fonds is een bedrag van € 3 miljoen 
uit de jaarrekening van 2020.  Afhankelijk van 

de beschikbare middelen in het mobiliteitsfonds 
kunnen projecten uit het programma wel of niet 
uitgevoerd worden. 
Het instellen van een mobiliteitsfonds is dan ook 
het voorstel van het college aan de gemeenteraad.

Meerjarenplanning 
De uitvoeringsagenda mobiliteitsvisie moet 
samen met de onderhoudsopgaven op gebied 
van groen, wegen, water/riolering en technische 
installaties de input vormen voor de, nog op te 
stellen, Meerjarenplanning Openbare Ruimte. 
Zolang er geen definitieve uitvoeringsagenda 
kan worden vastgesteld is het niet mogelijk een 
Meerjarenplanning Openbare Ruimte te laten 
vaststellen. Vooralsnog wordt in november 
een jaarprogramma voor 2022 ter vaststelling 
voorgelegd.

15

Uitvoeringsagenda mobiliteitsvisie 2022 - 2026Bijlagen

Bijlage 1a: prioriteitenlijst - uitvoering
Bijlage 1b: prioriteitenlijst - onderzoeken
Bijlage 2a: projectformats - uitvoering
Bijlage 2b: projectformats – onderzoeken
Bijlage 3 : overzicht opgaven mobiliteitsvisie

16

Uitvoeringsagenda mobiliteitsvisie 2022 - 202617

Uitvoeringsagenda mobiliteitsvisie 2022 - 2026