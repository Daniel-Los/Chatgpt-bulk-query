De stap

vooruit

Bestuursakkoord 2022-2026
Gemeente Oosterhout

De stap

vooruit

1. Inleiding 

‘De stap vooruit’ is de titel die wij hebben meegegeven aan het bestuursakkoord voor de periode 
2022-2026. ‘De stap vooruit’ geeft aan dat wij de komende jaren verder willen bouwen aan 
onze ambities, zoals zijn geformuleerd in de breed gedragen Toekomstvisie Oosterhout 2030. 

De stap vooruit  naar realisatie van de Toekomstvisie Oosterhout 2030
Het betekent een extra impuls voor onze woningbouwambities, nadenken over oplossingen voor de mobiliteitsvraag-
stukken van morgen en toewerken naar een duurzaam Oosterhout. Het betekent ook dat we weerbaarheid van onze 
samenleving als geheel naar een hoger plan tillen om op die manier de kwetsbaarheid te verminderen voor die 
Oosterhouters die het van huis uit minder getroffen hebben. 

Bij de ambities die uit dit bestuursakkoord spreken, willen wij nog wel een kanttekening plaatsen. De afgelopen be-
stuursperiode heeft laten zien dat het onmogelijk is nú te voorspellen hoe de wereld er over vier jaar zal uitzien. De 
coronapandemie en de oorlog in Oekraïne hebben ons gedwongen om beleid te wijzigen en accenten te verschuiven, 
maar ze boden tegelijkertijd ook mogelijkheden voor versnelling en voor nieuwe ontwikkelingen. Vanuit die optiek 
zullen zich de komende periode ook kansen en uitdagingen voordoen die we nu nog niet kunnen voorzien. Wij pakken 
de komende vier jaar de ruimte om daarop in te spelen en daarmee ons voordeel te doen. Dat vraagt om een bestuur 
(college én raad) en een ambtelijke organisatie die op een stevig fundament staat, maar wendbaar is in de uitvoering. 

De stap vooruit  naar verantwoordelijkheid nemen
Als het gaat om onze positie in de Oosterhoutse samenleving willen wij ook ‘de stap vooruit’ zetten. Wij vinden dat de 
lokale overheid een nadrukkelijke rol te spelen heeft op terreinen waar ze de afgelopen periodes minder zichtbaar 
en minder sturend aanwezig was. Onze inwoners, ondernemers en organisaties mogen van ons verwachten dat wij 
die verantwoordelijkheid nemen, bijvoorbeeld als het gaat om kansengelijkheid en onderwijs. 

De stap vooruit  naar samenwerken met de Oosterhoutse samenleving
‘De stap vooruit’ maken wij ook in de richting van onze inwoners, ondernemers en organisaties. Deze klus kunnen wij 
nooit alleen klaren. Als gemeentebestuur hebben we daarvoor onze inwoners, onze ondernemers en onze organisa-
ties broodnodig. Het is immers de slagkracht van onze lokale samenleving die ervoor zorgt dat in Oosterhout dingen 
tot stand komen, dat we samen de stad en de kerkdorpen kunnen ‘maken’. Die ervoor zorgt dat we met vertrouwen 
de enorme uitdagingen tegemoet kunnen zien die op het gebied van bijvoorbeeld duurzaamheid op ons afkomen. 
Maar die slagkracht hebben we ook nodig binnen het sociaal domein, waar we antwoorden te bedenken hebben op 
de steeds verder toenemende zorgvraag en krapte op de arbeidsmarkt. Ook in de relatie met de samenleving willen 
wij die stap vooruit maken, door nog meer en dieper te investeren in samenwerking. Door te denken in kansen en 
mogelijkheden. En vooral ook door gebruik te maken van de kennis en kunde die in onze samenleving aanwezig is.

De stap vooruit  naar raadsbrede samenwerking
‘De stap vooruit’ willen wij ten slotte zetten in de verhouding met de gemeenteraad. Vanuit het vertrekpunt dat er 
raadsbreed over een aantal thema’s een grote mate van overeenstemming heerst. In die thema’s willen wij samen met 
de gehele raad optrekken. Daarom staan in dit bestuursakkoord vier actuele opgaven benoemd, waarvan de verdere 
uitwerking bij de gehele gemeenteraad ligt: brede welvaart, burgerparticipatie, klimaatadaptatie en mobiliteitstransitie. 

Het zijn urgente onderwerpen die wij via dit bestuursakkoord willen agenderen, zonder dat wij nu al voor ogen hebben 
welke stappen wij daarin de komende vier jaar gaan zetten en wat het eindresultaat zou moeten zijn. In de aanloop 
naar dit bestuursakkoord hebben wij hierover met de gemeenteraad een eerste gedachtewisseling gehad: de uit-
komsten-op-hoofdlijnen hiervan zijn als ontwikkelrichtingen opgenomen in dit bestuursakkoord. Verdere stappen 
vooruit gaan we opnieuw in gezamenlijkheid zetten: samen met de gemeenteraad en zeker ook met de Oosterhoutse 
samenleving. Om uiteindelijk tot politiek en maatschappelijk breed gedragen oplossingen te komen. ‘De stap vooruit’ 
zetten wij ook nadrukkelijk op “een nieuwe weg”. 

2

3

De stapvooruitLeeswijzer

Voor u ligt het bestuursakkoord voor de periode 2022-2026. In 
de tekst vindt u verwijzingen naar de SDG doelen die een relatie 
hebben met de tekst in het betreffende hoofdstuk. Uitleg over de 
SDG doelen is te vinden op de website oosterhoutsdglokaal.nl

De teksten in de blauwe kaders verwijzen naar de raadsbrede 
opdrachten die wij in gezamenlijkheid met raad en de stad de 
komende periode willen adresseren.

Inhoudsopgave 

1.  Inleiding 

INCLUSIE 

2.  Sociaal domein 
2.1  OPDRACHTOMSCHRIJVING BREDE WELVAART 
2.2 
2.3  VEILIGHEID 
2.4  SOCIALE BASIS EN GEMEENSCHAPSKRACHT 
2.5  PREVENTIE EN GEZONDHEID 
2.6  ONDERWIJS 
2.7  JEUGDZORG 
2.8  PARTICIPATIEWET 
2.9  SPORT, KUNST EN CULTUUR 

3.  Fysiek domein 
3.1  BOUWEN VOOR DE TOEKOMST 
3.2  KWALITEIT VAN DE WOONOMGEVING 
3.3  VERKEER EN VERVOER 
3.4  OPDRACHTOMSCHRIJVING MOBILITEITSTRANSITIE 
3.5  DUURZAAMHEID: ENERGIETRANSITIE 
3.6  OPDRACHTOMSCHRIJVING KLIMAATADAPTATIE 
3.8  ECONOMIE EN ARBEIDSMARKT 
3.9  BRUISENDE BINNENSTAD 

 OPDRACHTOMSCHRIJVING BURGERPARTICIPATIE 

4.  Samenwerking 
4.1 
4.2  REGIO 
4.3  STRATEGIE 
4.4  ORGANISATIEONTWIKKELING 
4.5  BUURT- EN WIJKGERICHT WERKEN 
4.6  DIENSTVERLENING 

5.  Financiën 
5.1  ACTUEEL BEGROTINGSBEELD 
5.2  FINANCIËLE KADERS 

6.  Portefeuilleverdeling 

3

6
7
7
8
9
9
9
10
10
11

12
13
15
16
18
19
20
21
21

22
23
23
24
25
25
26

28
28
29

30

De stap

vooruit

De stap

vooruit in het sociaal domein

2. Sociaal domein

De stap vooruit in het sociaal domein betekent de menselijke maat als centraal uitgangspunt 
nemen. ‘Het systeem’ is voor ons niet altijd leidend en de regels bepalen niet de maat. De 
menselijke maat betekent soms ongelijke behandeling om gelijke kansen voor kwetsbare 
inwoners te creëren. We kijken niet alleen waarop iemand recht heeft, maar vooral wat iemand 
nodigt heeft. Niet alleen doen wat moet, maar vooral doen wat helpt. We zorgen ervoor dat 
medewerkers voldoende toegerust zijn om dit maatwerk integraal te kunnen leveren. Hierbij 
hoort ook een werkomgeving waar medewerkers het vertrouwen krijgen, fouten mogen maken 
en gestimuleerd worden om hierop te reflecteren en hiervan te leren.

Vanuit onze vastgestelde dienstverleningsvisie en onze 
visie sociaal domein volgt hoe we inwoners met een vraag 
tegemoet treden. Onze servicebeloftes vanuit dienstver-
lening zijn uiteraard binnen iedere discipline relevant. 
Voor het sociaal domein geldt dit des te meer, omdat 
het vaak kwetsbare inwoners zijn die afhankelijk zijn 
van bepaalde gemeentelijke voorzieningen. Die beloftes 
zijn de volgende:
•  De situatie centraal   
•  Positief verrassen 
•  Samen en betrokken
•  Makkelijk en snel

2.1  OPDRACHTOMSCHRIJVING  BREDE 
WELVAART
Welvaart gaat niet alleen over rijkdom en bezit. 
Mensen beoordelen de kwaliteit van het leven op 
meer onderdelen dan alleen geld. Het is daarom 
belangrijk om vanuit meer verschillende invals-
hoeken naar welvaart te kijken. Dat noemen we 
‘brede welvaart’. Economische groei heeft ook 
een schaduwzijde. Het kan bijvoorbeeld een 
negatief effect hebben op natuur en milieu als 
industrie meer ruimte krijgt. De samenhang 
tussen economische groei en kwaliteit van leven 
moet in balans blijven. Dat betekent dat er naast 
economische doelen, ook sociale en ecologische 
doelen worden nagestreefd, bijvoorbeeld ge-
zondheid, onderwijs, milieu, werk-privé balans. 
Bij brede welvaart gaat het niet alleen om het 
vergroten van de (materiële) waarde, maar ook 
om het welzijn van mensen. 

Bij de verdere uitwerking van deze opdracht ko-
men, in overleg met de gemeenteraad, in ieder 
geval (en op hoofdlijnen) de volgende onderwer-
pen aan de orde:
•  Kansen(on)gelijkheid
•  Preventie en vroegsignalering
•  Laaggeletterdheid en duidelijke taal
•  De sociale functie van sport en cultuur
•  Schuldenproblematiek
•  Gezondheid
•  Onderwijs
•  Verbinding tussen inwoners
•  Integrale ondersteuning
•  Leefomgeving

Wij zullen daarnaast samen met de raad afspra-
ken maken over de stappen die worden gezet om 
deze opdracht uit te voeren (het proces). 

Aan deze opdracht zullen ook (eenmalige) extra kosten 
verbonden zijn. Daarvoor zullen wij de raad bij de begro-
ting 2023 een voorstel doen. 

2.2  INCLUSIE
Alle mensen zijn verschillend en gelijk-
waardig. We staan voor een samenleving 
en samenwerking waarin iedereen mee 
kan doen en eenieder zich onderdeel voelt 
van de gemeenschap, ongeacht levens-
overtuiging, huidskleur, afkomst, gender 
en seksuele voorkeur (LHBTIQ+), handicap 
of beperking.   

6

7

... naar realisatie van de Toekomstvisie Oosterhout 2030Vanuit zorg en welzijn, zetten we in om de maatschappelijke omslag te maken van de huidige focus op ziekte en zorg naar het bevorderen van gezondheid, welzijn en welbevinden... naar verantwoordelijkheid nemenWe nemen de mens als uitgangspunt en zorgen samen voor een inclusieve samenleving.... naar samenwerken met de Oosterhoutse samenlevingSamen met inwoners en partners zorgen we voor een krachtige samenleving waarin we omkijken naar elkaar, zodat we problemen voorkomen of op tijd signaleren. ... naar raadsbrede samenwerkingBrede welvaart is een onderwerp waarvoor de raad een bestuursopdracht opstelt voor het college. De stapvooruitVia informatie, educatie en training willen we de 
signaalfunctie in de samenleving en de ambtelijke 
organisatie versterken. Zo zorgen we voor meer 
oren en ogen in de wijk die alert zijn op criminele 
activiteiten en ondermijning, maar ook andere so-
ciale problematiek kunnen signaleren zoals een-
zaamheid, verwaarlozing of situaties van geweld in 
afhankelijkheidsrelaties. Buurtpreventieteams spelen 
daarin een belangrijke rol. Op plaatsen waar nog geen 
buurtpreventieteam actief is, stimuleren en ondersteu-
nen we inwoners om een dergelijk team op te richten.

Sommige individuen of groepen (zoals hangjongeren of 
verwarde personen) veroorzaken overlast in de openbare 
ruimte. Voor de preventie, vroegsignalering en bestrijding 
van overlast is de verbinding met jeugdzorg en het sociaal 
domein cruciaal. We hebben doelgroepen in beeld en zijn 
op verschillende manieren in contact met deze groepen, 
bijvoorbeeld via projecten in het onderwijs.

Het bestuurlijk instrumentarium zetten we volop in om 
Oosterhout zo onaantrekkelijk mogelijk te maken voor 
ondermijnende criminaliteit. En ook hierin zoeken wij de 
samenwerking. Zo wordt op bedrijventerrein Weststad 
samen met de daar gevestigde ondernemers gewerkt 
aan bewustzijn en alertheid van medewerkers op on-
dermijnende activiteiten. Gemeente, politie en bedrijven 
sluiten hierover convenanten. Deze aanpak wordt ook 
over de andere bedrijventerreinen uitgerold.

Andere speerpunten op het gebied van veiligheid waaraan 
wij deze periode willen werken, zijn:
•  Het vergroten van bewustwording, onder andere 
over de relatie tussen recreatief drugsgebruik en 
drugscriminaliteit.

•  Het vergroten van meldingsbereidheid. Denk hierbij 
aan de Meld Misdaad Anoniem-campagne en campag-
nes in samenwerking met het Regionaal Informatie- en 
Expertise Centrum (RIEC). 

•  Het uitvoeren van integrale acties. Op lokaal niveau 
krijgt dit vorm en inhoud in de zogenaamde carrous-
selacties. Deze acties leiden er niet alleen toe dat cri-
minele activiteiten worden aangetroffen en aangepakt, 
maar ze leiden ook tot meer inzicht en informatie over 
bijvoorbeeld bepaalde netwerken in onze gemeente. 
•  Toezicht en handhaving richt zich in eerste instantie 
op het bevorderen van gewenst gedrag. In de praktijk 
komt dit neer op: meer praten, minder prenten.

Een basisvoorwaarde voor een inclusieve samenleving 
is de goede toegankelijkheid van voorzieningen, zowel 
fysiek als digitaal. We zijn kritisch op onze eigen dienst-
verlening, voorzieningen en communicatie. Onnodige 
drempels (zowel fysiek als mentaal) pakken we aan. In 
onze communicatie gaan we uit van inclusiviteit.

2.3  VEILIGHEID
Binnen het veiligheidsdomein gaat het niet 
alleen over openbare orde en repressie, 
maar ook om preventie om te voorkomen 
dat inwoners zich (bijvoorbeeld onder in-
vloed van social media) vervreemden van de 
maatschappij en afglijden naar de criminali-
teit. Hier gaat het ook om vraagstukken hoe 
je voorkomt dat inwoners zich niet gezien 
en gehoord voelen door de overheid en zich afkeren van 
de overheid. We leven in een wereld waarin meerdere 
groepen zich buitengesloten voelen en het gevoel missen 
een volwaardig deel van de samenleving te zijn. Regelge-
ving en handhaving zijn vaak dan niet het beste antwoord. 
Door inclusie, preventie en te investeren in de sociale en 
fysieke omgeving willen we veiligheid stimuleren. 
Zo wordt het mogelijk om als gemeente ‘aan de voorkant 
te komen’ en problemen te voorkomen. Dit kunnen en 
doen we niet alleen. Hierin trekken we samen op met 
onder andere buurtpreventieteams, ouders, scholen, jon-
gerenwerk, verenigingen en zorgverleners. We werken, 
samen met onze netwerkpartners, aan een dashboard. 
Hierin worden, per wijk, cijfers en trends opgenomen, 
naast kwalitatieve informatie uit gesprekken met onze 
stakeholders.

2.4  SOCIALE BASIS EN GEMEENSCHAPSKRACHT
In de buurten, wijken en kerkdorpen zit veel 
kennis, talenten en potentieel. Soms is dit 
duidelijk zichtbaar in actieve inwoners en 
hun sterk organiserend vermogen. Vaak 
is dit latent en blijft dit verborgen achter de voordeur. 
Dit is jammer, want inwoners kunnen veel voor elkaar 
betekenen en samen veel voor elkaar krijgen. Daarom 
begint het voor ons binnen het sociaal domein bij een 
sterke sociale basis. Het begint met een samenleving 
waarin de inwoners elkaar ontmoeten, elkaar kennen, 
naar elkaar omkijken en elkaar de helpende hand bie-
den. In deze omstandigheden kan gemeenschapskracht 
ontstaan en bewegen inwoners zich:
•  Van alleen doen, naar samen doen
•  Van afwachten, naar aan de slag
•  Van er niet bij horen, naar je plek vinden  
 
Deze beweging faciliteren en ondersteunen we waar 
nodig. Ook hier kunnen en doen we het niet alleen, maar 
samen met onze maatschappelijke partners. We willen 
de aanwezigheid en herkenbaarheid van onze maat-
schappelijke partners verder vergroten in de wijk. Zij 
vormen de vertrouwde gezichten waar inwoners op een 
laagdrempelige manier terecht kunnen. 

Dit thema past mogelijk binnen de opdracht ‘brede wel-
vaart’ welke we in gezamenlijkheid met de gemeente-
raad en met de Oosterhoutse samenleving verder zullen 
uitwerken. 

2.5  PREVENTIE EN GEZONDHEID
Vanuit zorg en welzijn, zetten we in om de 
maatschappelijke omslag te maken van de 
huidige focus op ziekte en zorg naar het 
bevorderen van gezondheid, welzijn en wel-
bevinden. Deze omslag is niet alleen van be-
lang in het kader van welzijn en welbevinden 
van inwoners. Door de inzet op preventie 
proberen we de trend van toenemende zorg-
vraag en groeiende kosten om te buigen.

Veel gezondheidswinst is te behalen bij de 
groep mensen die in sociaal-economische 
zin een meer kwetsbare positie heeft in de samenleving. 
Zij leven gemiddeld genomen zes jaar korter en vijftien 
jaar in minder goede gezondheid dan mensen met een 
sterke sociaal-economische positie. Deze groep heeft 
gemiddeld genomen dus meer moeite om gezond te le-
ven. Een gebrek aan middelen, kennis en vaardigheden 

spelen hierbij een rol, net zoals ongunstige persoonlijke, 
fysieke en sociale omstandigheden. Onder invloed van 
problemen en stress kan een gezonde leefstijl een ware 
uitdaging zijn.

Verschillende initiatieven zijn erop gericht het voor deze 
groep makkelijker te maken om gezond te leven. De voed-
seltuin is een mooi voorbeeld. Inwoners die afhankelijk 
zijn van voedselhulp krijgen door dit initiatief meer verse 
groenten en fruit in hun pakket. Vanuit de GGD zijn pre-
ventiemedewerkers lokaal aan de slag gegaan met het 
thema ‘gezond eten, geld besparen’. Anders dan gezonde 
voeding kan het ook gaan om het verlagen van stress-
niveaus waardoor de mentale gezondheid verbetert en 
het tegengaan van gebruik van verdovende middelen. 
Wij hebben in deze bestuursperiode aandacht voor het 
welzijn van mens èn dier.

Ook het thema gezondheid kan een plek krijgen binnen de 
opdracht ‘brede welvaart’ waarbij we in gezamenlijkheid 
met de raad en de samenleving tot oplossingsrichtingen 
willen komen. 

2.6  ONDERWIJS
Kinderen hebben recht op goed onderwijs, 
zodat zij alle kansen krijgen om zich te ont-
wikkelen en voorbereid te zijn op de toe-
komst. Goed onderwijs is van groot belang 
om optimale kansen te creëren voor onze 
kinderen in Oosterhout. School is meer dan 
alleen les. Allerlei voorzieningen rondom 
het onderwijssysteem kunnen het onderwijs 
en het werk van leraren en docenten ondersteunen en 
versterken. Uiteraard moet ook de fysieke infrastructuur 
van schoolgebouwen op orde zijn.  

In de samenwerking maken we de stap vooruit. Vanuit de 
opgave Onderwijs nemen we het voortouw om te komen 
tot een maatschappelijk gedragen visie op onderwijs in 
onze gemeente. Deze visie zal richting geven aan de sa-
menwerking tussen gemeente, onderwijs, kinderopvang 
en andere sociale partners. Het vormt het vertrekpunt 
voor het op te stellen Integraal Huisvestingsplan (IHP) 
en de Lokale Educatieve Agenda.

Het proces om te komen tot de visie en het daaruit voort-
vloeiende IHP en de educatieve agenda is opgestart, 
waarbij alle partners zijn uitgenodigd om gezamenlijk 
deze visie te ontwikkelen. Gedurende dit proces zitten 
we uiteraard niet stil, want er is werk aan de winkel.  

8

9

De stapvooruitinitiatieven vanuit Jeugd, maar voor alle initiatieven die 
binnen het sociaal domein zijn opgestart in het kader 
van de beweging naar de voorkant.

2.8  PARTICIPATIEWET
Meedoen in de samenleving draagt bij aan 
het gevoel dat je ‘ertoe doet’, dat je gezien 
wordt en ook gemist als je er niet bent. 
Daarom stimuleren we meedoen vanuit 
het sociaal domein. We vinden het belangrijk dat ieder-
een mee kan doen op de plek die op dat moment het 
beste past. Dit kan (vrijwilligers)werk, beschut werk of 
dagbesteding zijn, betaald of onbetaald, met of zonder 
(gedeeltelijke) uitkering. Als de situatie daarom vraagt, 
moet het ook eenvoudiger worden om terug of om te 
schakelen naar een andere vorm van werk of dagbeste-
ding. Om in dit streven vooruit te komen, zien we kansen 
in een sterkere verbinding tussen de voorzieningen en 
trajecten vanuit de Participatiewet en die vanuit de Wmo. 
Bij deze stap vooruit brengen we in beeld hoe we zowel 
inhoudelijk als financieel deze verbinding kunnen maken 
en welke organisaties en zorgaanbieders (vanuit beide 
domeinen) een actieve rol hierin zouden kunnen spelen.  

Meedoen is niet alleen belangrijk voor volwassenen, 
maar zeker ook voor kinderen. Kinderen in armoede 
voelen zich vaak achtergesteld en minder waard dan kin-
deren uit gezinnen die meer geld hebben. Om deze groep 
meer gelijke kansen te geven, houden we het budget voor 
de minimaregelingen ten behoeve van kinderen op zijn 
minst op peil. We blijven verder actief in het aanbieden 
van activiteiten vanuit de Brede Buurt, onder andere in 
samenwerking met Jong. De Zomerkaravaan en Freeze 
zijn hier mooie voorbeelden van. 

We blijven daarom investeren in:   
•  het buitenschoolse aanbod vanuit de Brede Buurt 
om zo basisschoolleerlingen enthousiast te ma-
ken voor sport en bewegen, kunst, cultuur, taal en 
mediawijsheid.

•  het (op jonge leeftijd) stimuleren van actief burger-
schap, onder meer via het programma Jong. Ook willen 
wij de mogelijkheid onderzoeken naar maatschappe-
lijke stages.

•  de verbinding tussen (passend) onderwijs en (preven-
tieve) jeugdhulp, waarbij zo veel mogelijk aansluiting 
wordt gezocht bij het gewone leven (normaliseren en 
demedicaliseren). Op dit thema moeten we open staan 
voor experimenten (bijvoorbeeld met het beschikkings-
vrij inzetten van ondersteuning en zorg op scholen). 
•  de samenwerking tussen de drie O’s (Ondernemers, 
Overheid en Onderwijs); de pilot Hybride onderwijs 
logistiek is hier een mooi voorbeeld van.

  
Oosterhout staat op het gebied van onderwijshuisves-
ting de komende bestuursperiode voor een aanzienlijke 
opgave, met overeenkomstige financiële consequenties. 
Deze krijgt verder vorm in het Integraal Huisvestingsplan 
voor het onderwijs. De actualiteit van het Hanzecollege 
zal hierin worden meegenomen.

2.7 JEUGDZORG
Lokaal hebben we stappen gezet om nog 
meer de beweging naar de voorkant te 
maken. Dat wil zeggen: meer preventie en 
meer uitgaan van de verantwoordelijkheid 
en mogelijkheden van jeugdigen en hun ouders. Daar 
waar mogelijk krijgen ouders en kind ondersteuning 
van de directe omgeving, vanuit het eigen netwerk en de 
sociale basis. In onze ondersteuning en hulp zoeken we 
zo veel mogelijk aansluiting bij het gewone leven (norma-
liseren en demedicaliseren). Door in een vroeg stadium 
ondersteuning te bieden, kunnen latere (ontwikkelings)
problemen bij jeugdigen worden beperkt en kunnen zij 
meedoen in de samenleving. 

Afgelopen jaren is er binnen de gemeente Oosterhout 
voortvarend een start gemaakt met de doorontwikkeling 
van de (laagdrempelige) vrij toegankelijke jeugdhulp. Dit 
heeft onder andere geresulteerd in een aantal initiatieven, 
zoals de praktijkondersteuner jeugd, de pilot steunou-
ders en een vrije inloopvoorziening voor jeugd. We zetten 
deze uitgezette lijn door, waarbij we veel belang hechten 
aan de monitoring en evaluatie van de opgestarte pilots 
en initiatieven. Dit geldt uiteraard niet alleen voor de 

2.9  SPORT, KUNST EN CULTUUR
In sport, kunst en cultuur zien we verschil-
lende belangrijke functies in onze stad en 
kerkdorpen samenkomen. Dit weten we op 
waarde te schatten.  

Functies bij gezondheid en welzijn
•  Een  rijk  en  gevarieerd  aanbod  van 
sportieve en culturele voorzieningen 
en activiteiten stimuleert inwoners om 
mee te doen, anderen te ontmoeten 
en anderen te leren kennen. Hiermee 
leveren  deze  voorzieningen  en 
activiteiten een belangrijke bijdrage aan 
het versterken van de sociale basis in 
onze stad.    

•  Daarnaast  leveren  deze  activiteiten 
een bijdrage aan het verbeteren van de 
gezondheid van onze inwoners, zowel 
fysiek als mentaal. 

•  Middels kunst en cultuur wordt verder de 

mogelijkheid geboden tot het vergroten van de horizon 
en verbreden van het eigen referentiekader. 

Functie in het zijn van een aantrekkelijke stad 
Goede voorzieningen en een gevarieerd aanbod trekt 
bezoekers, toeristen en nieuwe inwoners. Culturele eve-
nementen als carnaval, het Parkfeest en de Biënnale 
geven Oosterhout kleur. Ons cultureel erfgoed geeft de 
stad karakter. Dit geheel kan bezoekers, toeristen en 
nieuwe inwoners aantrekken, boeien en binden. 

Vanuit deze belangrijke functies komen we tot de vol-
gende uitgangspunten:
1. Door middel van laagdrempelige en toegankelijke ac-
tiviteiten en voorzieningen in de wijken en kerkdorpen 
moeten zo veel mogelijk inwoners (jong en oud) kun-
nen kennismaken met sport, kunst en cultuur. 

2. Hier hoort een rijk en gevarieerd aanbod bij en sport- 
en cultuurcoaches die bekend en benaderbaar zijn in 
de wijken en op scholen. 

3. Bij de (her)inrichting van openbare ruimten kijken we 
naar de mogelijkheden en kansen van spelen, bewegen 
en sporten. Kunst kan in de openbare ruimte zorgen 
voor unieke herkenningspunten in het stadsbeeld. 
Hieraan gekoppeld verdienen onze monumenten (zoals 
de Slotbosse toren) een ‘herwaardering’. We zijn trots 
op deze monumenten en willen deze meer bekendheid 
geven.  

Sporthallen Arkendonk en de Oosterheidehal
Voor het beoefenen van sport zijn deze sporthallen van 
groot belang. Daarom investeren we de komende periode 
in deze locaties. We kiezen daarbij voor vernieuwbouw 
met aandacht voor verduurzamen.  

Pannehoef
We zien dit als een laagdrempelige locatie voor culturele 
activiteiten met ook een sociaal maatschappelijke functie 
in de wijk. We willen dit pand voor de stad behouden. Er 
is een behoorlijke investering nodig om het pand naar 
een meer moderne standaard te brengen. In de onder-
houdswerkzaamheden hanteren we het uitgangspunt 
van multifunctioneel gebruik. Ruimtes worden hierbij ge-
schikt gemaakt voor verschillend én gelijktijdig gebruik.  
   
Huidige pand H19 
We constateren dat het onderkomen van H19 een gro-
te kostenpost vormt, terwijl deze locatie geen absolute 
randvoorwaarde vormt voor het bereiken van de doel-
stellingen van H19. We kiezen er daarom voor om op 
termijn afscheid te nemen van het pand aan de Heuvel 
19. Dit betekent nadrukkelijk niet dat we daarmee ook 
afscheid nemen van het aanbod van culturele activiteiten. 
Het budget voor culturele voorzieningen en activiteiten 
houden we op peil. In Oosterhout zijn er verschillende 
locaties met een sterke culturele identiteit, die creativiteit 
ontlokken en culturele activiteiten aantrekken. Denk aan 
de Pannehoef, Galvanitas, De Bussel en andere podia. Dit 
zijn locaties waar de activiteiten van H19 op een natuurlij-
ke manier een plek kunnen krijgen. Maar ook scholen, de 
(nieuwe) activiteitencentra en de dorpshuizen zijn locaties 
bij uitstek. Dit zijn de laagdrempelige en toegankelijke 
locaties in de wijken, buurten en dorpen. 
 

10

11

De stapvooruitDe stap

vooruit in het fysiek domein

3. Fysiek domein

De combinatie van een gevarieerd woningaanbod, een groene en veilige woonomgeving, een 
sterke lokale economie en een goede bereikbaarheid bepaalt de aantrekkelijkheid van onze 
gemeente. Aantrekkelijkheid voor inwoners, voor ondernemers en voor bezoekers. Wij zien het 
als onze opdracht om die aantrekkelijkheid ook naar de toekomst te kunnen blijven garanderen. 
Ook hierin zetten we de stap vooruit. Dat gaat niet vanzelf. Daarvoor zijn investeringen nodig. 
In woningbouw, in bedrijvigheid, in bereikbaarheid, in leefomgeving en in duurzaamheid. 

3.1  BOUWEN VOOR DE TOEKOMST
Onze gemeente is gebaat bij gezonde groei. 
Dat is geen doel op zichzelf, maar het is 
van cruciaal belang om Oosterhout goed 
toegerust te laten zijn voor de toekomst. Om 
het draagvlak voor onze voorzieningen – van 
scholen tot het theater, van sportaccom-
modaties tot de bibliotheek – te behouden 
en waar mogelijk te vergroten. Om onze 
lokale sterke economie sterk te houden. 
En om ervoor te zorgen dat we ook in de 
toekomst in onze gemeente voldoende men-
sen hebben die de groeiende zorgvraag, als 
gevolg van de toenemende vergrijzing, kun-
nen beantwoorden. Zoals in de, bestuurlijk 
en maatschappelijk breed onderschreven, 
Toekomstvisie 2030 al is aangegeven, be-
tekent dit dat we met name jonge catego-
rieën inwoners (jongeren en gezinnen met 
kinderen) moeten binden en boeien. Dat 
betekent dat we de komende periode extra 
gaan inzetten op het bouwen van woningen voor die ca-
tegorieën: voor gezinnen en betaalbare woningen voor 
starters op de woningmarkt. De gemeenteraad heeft deze 
uitgangspunten verder uitgewerkt in de gemeentelijke 
Woningbouw strategie; deze strategie is voor ons het 
vertrekpunt geweest bij het formuleren van onze be-
leidsuitgangspunten voor de komende bestuursperiode. 

Daarmee komen we meteen bij een tweede opgave. Als 
gevolg van ontwikkelingen op de woningmarkt is het mo-
menteel voor starters welhaast onbegonnen werk om een 
betaalbare woning te vinden. Daarnaast kampt woning-
corporatie Thuisvester met aanzienlijke wachtlijsten voor 
sociale huurwoningen. Er is hier werk te doen. Concreet 
denken wij daarbij aan de volgende oplossingsrichtingen:
•  Daar waar de gemeente een sterke (grond)positie 

heeft, zetten we met name in op de realisatie van de 
woningen waarnaar volgens de gemeentelijke Woning-
bouwstrategie de meeste vraag is: koopwoningen tot 
€ 300.000, sociale huur tot € 720 en middeldure huur 
tot € 900. Daarbij hebben we altijd aandacht voor een 
evenwichtige samenstelling van wijken, buurten en 
kerkdorpen; daarbij kan dus ook de bewuste keuze 
gemaakt worden om in wijken met veel sociale wo-
ningbouw juist woningen in het duurdere segment toe 
te voegen (en vice versa).

•  Om dat te bereiken, is het nodig dat de gemeente een 
actieve(re) grondpolitiek gaat voeren. Nadrukkelijk 
op zoek naar locaties (bijvoorbeeld leegstaande kan-
toorpanden, vrijkomende bedrijfslocaties) waar, op 
een financieel verantwoorde wijze, transformatie kan 
plaatsvinden.  

•  Op locaties waar de gemeente geen positie heeft, zul-
len met de desbetreffende ontwikkelaar afspraken 
moeten worden gemaakt over de manier waarop invul-
ling wordt gegeven aan de maatschappelijke behoefte 
aan betaalbare woningen. Bij grootschalige locaties zal 
dat eenvoudiger te realiseren zijn dan bij zogenaamde 
‘postzegelplannen’.

•  Daarnaast zijn wij ervan overtuigd dat een betere door-
stroming ervoor zorgt dat de woningmarkt van het slot 
gaat. Als het om de koopmarkt gaat, zetten we daarom 
ook in op de realisering van appartementen. Die bieden 
in principe een alternatief voor oudere inwoners die 
nu nog in een eengezinswoning wonen.

•  Als het om de huursector gaat, gaan we het gesprek 
aan met Thuisvester over een doorstroomregeling 
voor senioren. Ook het realiseren van meer woningen 
in de (particuliere) middeldure huur- en goedkope 
koopsector is een methode om sociale huurwoningen 
‘vrij te spelen’.

•  Wij hebben hierboven al aangegeven uitdrukkelijk te 
willen bouwen naar behoefte van onze inwoners en 

12

13

... naar realisatie van de Toekomstvisie Oosterhout 2030Door gezonde groei met een gevarieerd woningaanbod, een groene en veilige woonomgeving, een sterke lokale economie en goede bereikbaarheid blijven we ook in de toekomst een aantrekkelijke gemeente voor inwoners, ondernemers en bezoekers.... naar verantwoordelijkheid nemenWe voeren een actieve(re) grondpolitiek, maken afspraken met ontwikkelaars en woningcorporatie en stimuleren vernieuwende initiatieven om woningen voor starters en jonge gezinnen te realiseren. ... naar samenwerken met de Oosterhoutse samenlevingSamen met inwoners werken we aan een openbare ruimte die ook een sociaal maatschappelijke impact heeft. We willen daarbij meer ervaring opdoen met beginspraak en ‘rigt to challenge’ ... naar raadsbrede samenwerkingMobiliteitstransitie en klimaatadaptatie zijn twee onderwerpen waarvoor de raad een bestuursopdracht opstelt voor het college. De stapvooruittrekkelijk kleine en relatief dure locaties, waardoor – met 
name om financiële redenen – de keuze voor apparte-
menten snel gemaakt is. Daarmee voldoen we aan een 
behoefte die in de Oosterhoutse samenleving leeft èn 
hebben we een instrument in handen om de doorstro-
ming te bevorderen. Van alle nu bekende binnenstedelijke 
bouwplannen gaat ongeveer zeventig procent ‘de lucht in’. 
Aan deze ontwikkeling kleven echter ook twee nadelen:
•  Binnen bestaand stedelijk gebied zijn de mogelijkhe-
den beperkt om grondgebonden woningen te bouwen. 
En juist deze huizen heeft Oosterhout in de toekomst 
nodig vanuit de strategische opgave om jonge gezinnen 
te kunnen behouden en aantrekken.

•  Zogenaamde inbreidingslocaties zijn relatief duur. En 
hoewel we hierover zoveel mogelijk afspraken willen 
maken met ontwikkelaars, liggen hier niet de moge-
lijkheden voor het oprapen om onze tweede belangrijke 
ambitie – meer woningen in het goedkope en middel-
dure segment – tot uitvoering te brengen.

Op basis van beide constateringen trekken wij de conclu-
sie dat onze woningbouwambities niet alleen kwalitatief, 
maar ook kwantitatief alleen te realiseren zijn als we 
ook inzetten op uitbreiding, aan de oostzijde van de A27. 

Gebiedsontwikkeling Oosterhout-Oost
We zouden de plannen voor Oosterhout-Oost schromelijk 
tekortdoen door de ontwikkeling alleen vanuit woning-
bouwperspectief te benaderen. Het gaat om een integrale 
gebiedsontwikkeling, waarin we woningbouwopgaven 
combineren met opgaven op het gebied van duurzaam-
heid en klimaatadaptatie, van natuurontwikkeling en 
landschapsherstel en van mobiliteit en bereikbaarheid. 
Het plan laat de unieke kwaliteiten van Oosteind intact, 
terwijl het tegelijkertijd zorgt voor een steviger funda-
ment voor de voorzieningen (sport, onderwijs, detailhan-
del) in het kerkdorp. Ten slotte biedt het plan een goede 
basis om verdere verrommeling van het buitengebied 
– met name ten zuiden van het kerkdorp – tegen te gaan. 

‘Oosterhout-Oost’ wil vooral een inspirerend vergezicht 
bieden, een wenkend perspectief. De vraag wèlke wo-
ningen er nu precies in wèlke aantallen zullen worden 
gerealiseerd, zal ook afhankelijk zijn van de uitkomsten 
van het hierboven genoemde (en regelmatig te herhalen) 
woningmarktonderzoek. In onze ontwikkelstrategie zijn 
we voornemens het plan fasegewijs – in steeds afzonder-
lijke clusters van twee- tot driehonderd woningen – tot 
realisatie te brengen. Dat biedt ook de mogelijkheid om 
tussentijds, op basis van de woningmarktonderzoeken, bij 

vanuit het toekomstperspectief van onze gemeente. 
De behoefte van de inwoners is aan veranderingen 
onderhevig. Vandaar dat wij, in aanloop naar een nieu-
we Woonvisie, op korte termijn een nieuw woning-
marktonderzoek willen houden. Daarbij zal dan ook 
gekeken worden naar de rol die Oosterhout speelt en 
kan spelen op de regionale woningmarkt en de daaruit 
voortvloeiende behoefte. Ook zullen we dan kijken naar 
de effectiviteit van de maatregelen ter bevordering 
van doorstroming. De uitkomsten van het onderzoek 
dienen als basis voor een verdere verfijning en invulling 
van onze woningbouwambities.

•  Wij willen de komende bestuursperiode investeren in 
betaalbare woningbouw. Het resultaat van deze in-
spanning dient ten goede te komen van de doelgroep 
waarvoor ze bedoeld is, zoals bijvoorbeeld starters op 
de woningmarkt. Om die reden zullen wij verder maat-
regelen uitwerken die speculatie met deze woningen 
te voorkomen. Te denken valt aan zelfbewoningsplicht, 
opkoopbescherming en een anti-speculatiebeding.

•  Wij continueren de bestaande starters- en 

blijversleningen.

•  Wij stimuleren vernieuwende initiatieven op de wo-
ningmarkt en acteren hierin proactief. Te denken valt 
aan CPO (Collectief Privaat Opdrachtgeverschap), tiny 
houses, modulair bouwen, moderne seniorenhuis-
vesting, woningsplitsing en kangoeroewoningen. Wij 
komen daarnaast met regels die, onder voorwaarden, 
het bouwen van pre-mantelwoningen mogelijk maken. 

Inbreiden en uitbreiden
Oosterhout heeft voor de periode tot en met 2030 voor 
ongeveer drieduizend woningen harde en zachte plannen 
in voorbereiding. Al deze woningen zijn gepland binnen 
het bestaand stedelijk gebied. Vaak gebeurt dat op be-

initiatieven die bijdragen aan de stad en kerkdorpen.
•  We kijken kritisch naar onze regels en beleid. Waar 
mogelijk schrappen we deze of vereenvoudigen wij de 
procedures in bijvoorbeeld het nieuwe omgevingsplan. 
We geven ruimte voor initiatieven en denken mee of 
en hoe deze initiatieven een plek kunnen krijgen in 
de stad.

•  We hebben vertrouwen in onze inwoners en onderne-
mers. Om die reden handhaven wij ons beleid op het 
gebied van welstand. Enkel voor grote beeldbepalende 
locaties of uitbreidingslocaties kunnen eisen meege-
geven worden. Deze eisen zijn op hoofdlijnen om de 
ruimtelijke kwaliteit te waarborgen.

•  Bij grote ruimtelijke ontwikkelingen wordt de gemeen-
teraad vroegtijdig in de gelegenheid gesteld om kaders 
te stellen. We houden de raad periodiek op de hoogte 
van de ruimtelijke ontwikkeling van de gemeente.

3.2  KWALITEIT VAN DE WOONOMGEVING
Diverse bezuinigingsmaatregelen hebben 
de kwaliteit van de openbare ruimte onder 
druk gezet. Om het onderhoudsniveau van 
de openbare ruimte te bewaken, is het nodig 
om eerdere bezuinigingsmaatregelen terug 
te draaien.

Onze ambities reiken echter verder dan dit. 
In de openbare ruimte liggen kansen om 
met aanpassingen in de fysieke inrichting 
sociaal maatschappelijke impact te hebben. 
Een aantrekkelijke, groene omgeving nodigt 
uit tot spelen en bewegen, biedt ruimte voor ontspanning, 
ontmoeting en verbinding. Het bevordert de gezondheid 
van inwoners, bij jong en oud, zowel fysiek als mentaal. 
Het levert bovendien een positieve bijdrage aan veilig-
heidsbeleving van inwoners. Groen in de openbare ruimte 
levert daarnaast ook een belangrijke bijdrage als het gaat 
om klimaatadaptatie. 

te sturen op de exacte invulling. In principe is hier ruimte 
voor, uiteindelijk, aanvullend drieduizend woningen.
Het is ons voornemen onze ‘propositie’ voor Ooster-
hout-Oost zo snel mogelijk openbaar te maken voor het 
inhoudelijke gesprek met alle betrokkenen. Daarna zullen 
wij de gemeenteraad voorstellen het besluit te nemen 
dit toekomstbeeld verder uit te werken in een voorstel 
èn in een ontwikkelstrategie. In deze strategie zal ook 
worden ingegaan op de financiële consequenties van een 
dergelijke grootschalige ontwikkeling, waarbij in de regel 
de kost voor de baat zal gaan. 

Enige snelheid is hierbij geboden, omdat we onze 
voornemens ook willen laten landen in het te sluiten 
Verstedelijkingsakkoord voor de Stedelijke Regio Breda-
Tilburg. De regiogemeenten, waterschappen, provincie 
en rijk maken hierin afspraken over de manier waarop 
de regio kan bijdragen aan de landelijke opgave op 
onder andere het gebied van woningbouw. Volgens de 
richtlijnen die daarvoor worden ontwikkeld, worden in dit 
kader alleen plannen voor stadsuitbreiding gehonoreerd 
als er nadrukkelijk sprake is van ‘meekoppelkansen’, 
bijvoorbeeld op het gebied van duurzaamheid, land-
schapsontwikkeling, natuur of mobiliteit. Wij zijn van 
mening dat ons wensbeeld voor Oosterhout-Oost aan 
die (strenge) criteria voldoet. Omdat de vraag naar 
grondgebonden woningen zich op korte termijn al 
aandient, willen wij in deze bestuursperiode al beginnen 
met de ontwikkeling van het gebied. 

Buitengebied
We willen de kansen en bedreigingen voor het gehele 
buitengebied in beeld brengen, op basis van een inventa-
risatie van (te verwachten) ontwikkelingen, bijvoorbeeld 
in de agrarische sector. Dat moet vervolgens resulteren 
in een vlekkenplan waarin per deelgebied een toekomst-
perspectief en afwegingskader wordt geschetst.

Invoering Omgevingswet
Op 1 januari 2023 wordt de nieuwe Omgevingswet in-
gevoerd. Veel onderwerpen zijn al behandeld door de 
gemeenteraad. We gaan voortvarend aan de slag met de 
verdere invoering van de Omgevingswet. Daarbij vinden 
wij het volgende van belang:
•  Bij nieuwe ruimtelijke ontwikkelingen is een omge-
vingsdialoog van belang, zodat omwonenden betrokken 
worden. We blijven de effecten monitoren en verster-
ken waar nodig de omgevingsdialoog.

•  De omgevingsvisie wordt periodiek geëvalueerd en 
bijgesteld. Dit zodat we ruimte blijven bieden voor 

14

15

De stapvooruitOm van onderhoud meer richting kwaliteitsverbetering te 
komen, zijn extra financiële middelen nodig. Dit inclusief 
een verhoging voor speeltuinen en speelvoorzieningen. 
Daarnaast is er vraag naar een openbaar toilet in het 
centrum. Hiervoor wordt incidenteel geld vrijgemaakt.

In het beheer van de openbare ruimte is er uiteraard 
ruimte voor participatie van onze inwoners. Deze partici-
patie kent verschillende vormen en gradaties, afhankelijk 
van het vraagstuk en situatie. We zouden in ieder geval 
meer ervaring willen opdoen met ‘right to challenge’ en 
beginspraak bij reconstructies. Als het gaat om speel-
tuinen en speelvoorzieningen willen we beter aansluiten 
bij de behoeftes van inwoners. 

Bomen
Vanwege het belang van groen in de openbare ruimte 
zijn wij terughoudend met het kappen van bomen. Alleen 
als het niet anders kan, wordt een boom gekapt. Om 
het aantal bomen in de toekomst te laten toenemen, 
worden voortaan voor elke gekapte boom er minimaal 
twee  teruggeplant,  zoveel  mogelijk  in  de  directe 
omgeving. Dit principe zal nader worden uitgewerkt in 
uitvoeringsregels.
De kapvergunning wordt zo aangepast, dat deze enkel 
nog geldt voor monumentale en beeldbepalende bomen. 
De kosten van ambtelijke inzet die met deze aanpassing 
bespaard worden, worden ingezet voor meer groen en 
onderhoud van de openbare ruimte. 
In het kader van de raadsopdracht klimaatadaptatie kun-
nen nog aanvullende maatregelen worden uitgevoerd 
(zie paragraaf 3.6).

3.3  VERKEER EN VERVOER

(Uitvoeringsagenda) mobiliteitsvisie 
Op het gebied van mobiliteit geven wij 
in  eerste  instantie  uitvoering  aan  de 
prioriteiten  zoals  die  zijn  benoemd  in 
de door de gemeenteraad vastgestelde 
Mobiliteitsvisie. Die is visie is op basis van 
vier pijlers vormgegeven: bereikbaarheid, 
leefbaarheid, duurzaamheid en verkeers-
veiligheid. Daarbij kijken we naar de regio 
èn naar de eigen gemeente. 

In de mobiliteitsvisie zijn elf beleidsvoornemens gefor-
muleerd, die deels een vertaling krijgen in de door de 
raad vast te stellen opgave mobiliteitstransitie (zie ook 
paragraaf 4.4.). 

Waar het gaat om projecten die voortvloeien uit deze 
Mobiliteitsvisie zullen wij nog voor de zomervakantie 
een Uitvoeringsagenda Mobiliteitsvisie aan de gemeen-
teraad voorleggen. Vooruitlopend daarop willen wij in 
ons bestuursakkoord al wel een aantal accenten zetten.

Regionale ontwikkelingen
Ook op het gebied van verkeer en vervoer geldt: Ooster-
hout ligt niet op een eiland. Vanuit die gedachte zullen 
we de komende periode de samenwerking binnen de 
regio verder versterken. Met name met buurgemeente 
Breda blijven we op zoek naar mogelijkheden om de 
verkeersbewegingen tussen beide steden zo te regu-
leren, dat overlast voor omwonenden wordt beperkt. 
Deels gaan wij daarbij inzetten op het (verder) stimuleren 
en faciliteren van fiets- en ov-gebruik. Voor de verdere 
toekomst willen wij met Rijkswaterstaat het gesprek 
aan over een nieuwe aansluiting op de A27 ter hoogte 
van de Burgemeester Materlaan, waarbij we aandacht 
hebben voor de daar aanwezige natuur. Op deze manier 
kan autoverkeer vanuit de richting Oosterhout-zuid en 
Teteringen eerder de snelweg worden opgeleid. 

Verkeersmaatregelen Zuidwest-Oosterhout   
Wij zullen ons verder blijven inzetten voor verbreding 
van de A27 tussen de knooppunten Hooipolder en Anna-
bosch en een volwaardige aanpassing van het knooppunt 
Hooipolder. Dit laatste is niet alleen van belang voor een 
goede bereikbaarheid van bedrijventerrein Weststad. Het 
helpt ook om te voorkomen dat autoverkeer uit zuidelijke 
richting met als bestemming de A58, de route door de 
bebouwde kom van Oosterhout kiest. Wij willen deze 
lobby uitbreiden met gemeenten die weliswaar niet aan 
de A27 zijn gelegen, maar die ook baat hebben bij een 
betere doorstroming (Tilburg en Waalwijk). 
Wij realiseren ons dat de effecten van de hierboven ge-
noemde maatregelen niet van vandaag op morgen ver-
lichting zullen geven van de verkeersdruk die nu aan de 

plaatsvinden. Wij zullen ook een extern bureau een finaal 
onderzoek laten doen naar èn de meerwaarde van een 
dergelijke voorziening èn de daarmee gepaard gaande 
kosten (inclusief mogelijkheden voor medefinanciering). 
Dat laatste is opportuun, omdat wij te maken hebben met 
spanning tussen ambities en financiële ruimte binnen 
de Uitvoeringsagenda Mobiliteitsvisie. De investering 
in de fietsverbinding maximeren wij op 8 miljoen euro 
(exclusief inflatiecorrectie); met dit bedrag kan volgens 
een haalbaarheidsstudie uit april 2021 een sobere variant 
worden gerealiseerd. 

Openbaar vervoer
In de komende bestuursperiode gaat het openbaar vervoer 
danig op de schop. Kort door de bocht geformuleerd: de 
provincie gaat alleen nog busverbindingen onderhouden 
die goed worden benut (de zogenaamde ‘dikke lijnen’). 
Willen de gemeenten daarop nog aanvullend openbaar 
vervoer, dan moeten ze dat zelf en voor eigen kosten 
regelen.
Dit nieuwe provinciale beleid zal geen grote gevolgen 
hebben voor de buslijnen waarmee Oosterhout verbonden 
is met steden en dorpen in de regio. Die blijven intact. De 
mogelijkheid voor gemeenten om hun eigen aanvullend 
openbaar vervoer te regelen, biedt voor onze gemeente 
echter ook nieuwe kansen. Wij willen onderzoeken of het 
mogelijk is – en tegen welke kosten – te komen tot een 
aanvullend vervoersaanbod, waarin we het bestaande 
doelgroepenvervoer (deeltaxi, maar bijvoorbeeld ook 
vervoer naar dagbesteding) kunnen combineren met 
deze nieuwe vorm van aanvullend (elektrisch) openbaar 
vervoer. Op die manier kunnen we er ook voor zorgen 
dat ook onze bedrijventerreinen voortaan via openbaar 
vervoer bereikbaar zijn. Ten slotte kan het ook de ver-
keersdruk op onze binnenstad verminderen.

zuidwestkant van Oosterhout ervaren wordt. Hier zijn 
ook ingrepen op de korte termijn nodig. Ingrepen die wat 
ons betreft ook nadrukkelijk aan elkaar gekoppeld zijn:
•  Het treffen, in overleg met Breda, van maatregelen 
om doorgaand verkeer van Breda naar Oosterhout (en 
vice versa) op deze route te ontmoedigen;

•  Het invoeren van éénrichtingsverkeer op het deel van 
de Bredaseweg tussen kruispunt-Trommelen en de 
Heuvel (in de richting van de Heuvel)

•  Onderzoek naar mogelijkheden om het verkeer naar 
toeristisch-recreatieve voorzieningen in het buiten-
gebied (Vrachelse Heide en Ter Aalst) te reguleren.

•  Bij de ontwikkeling van het Lievenshoveterrein maken 
we een verbinding tussen de Bredaseweg en de Lage 
Molenpolderweg.

•  Tegelijkertijd betekent dit dat het autoverkeer over 
de Lage Molenpolderweg in intensiteit zal toene-
men. Wij zijn ons daarvan terdege bewust. Vandaar 
dat wij gaan onderzoeken hoe wij de verkeersdruk 
op de LMP-weg kunnen verminderen, bijvoorbeeld 
door het verschuiven van de bestaande ‘knip’ op het 
Wilhelminakanaa-zuid en andere maatregelen in de 
verkeersstructuur in Oosterheide.

•  Vooruitlopend op de aansluiting van de LMP-weg op 
de Bredaseweg zullen wij maatregelen treffen om 
de verkeersveiligheid op de LMP-weg te verbeteren 
(snelheidsremmende maatregelen, voetgangersover-
steekplaatsen). Deze maatregelen werken wij uit in 
nauwe samenspraak met de omwonenden. 

Een  onlosmakelijk  onderdeel  van  deze  aanpak  is 
daarnaast de aanleg van een fietsbrug tussen Vrachelen 
II en De Zwaaikom. Deze route kan een veilig alternatief 
bieden voor met name langzaam verkeer uit Vrachelen 
II en De Contreie, als het autogebruik op de Lage 
Molenpolderweg naar verwachting toeneemt. Daarnaast 
past aanleg van zo’n fietsverbinding in ons streven om, 
ook vanuit het oogpunt duurzaamheid, fietsverkeer te 
stimuleren en leidt het voor fietsers tot tijdwinst. De brug 
biedt bovendien een kans om een ‘landmark’ aan het 
Oosterhoutse stadslandschap toe te voegen. En ten slotte 
biedt het voor kinderen uit de wijk Zwaaikom/West een 
veilige schoolroute naar De Meander. 

De gemeenteraad heeft begin dit jaar gevraagd in de 
begroting 2023 te komen met een dekkingsvoorstel voor 
een dergelijke investering. In de aan uw raad aan te bie-
den Uitvoeringsagenda Mobiliteitsvisie zullen wij deze 
investering ook opnemen, waarbij uitvoering – ook gezien 
de voorbereidingstijd die hiervoor nodig is – in 2026 zal 

16

17

De stapvooruitEen andere belangrijke ontwikkeling is de realisatie van 
twee zogenaamde ‘hubs’ (knooppunten) voor openbaar 
vervoer, waar verschillende vormen van openbaar vervoer 
samen komen. De aanleg van deze knooppunten vloeit 
voort uit de provinciale ambities om de ov-infrastructuur 
in Noord-Brabant beter op elkaar af te stemmen en te 
versterken. Wij willen daaraan een bijdrage leveren door 
twee van dergelijke knooppunten te realiseren. 
Het terrein van het Amphiaziekenhuis aan de Pasteurlaan 
is één locatie, waar vooral het lokale en regionale ov met 
elkaar worden verknoopt. Deze komt in de plaats van het 
bestaande busstation aan de Leijsenhoek. Deze locatie zal 
worden herontwikkeld, inclusief een “binnenstadshalte” 
voor de regionale buslijnen.
De tweede OV-hub wordt gerealiseerd langs de A27. Hier 
wordt vooral de verbinding gemaakt met het landelijke ov-
net. Deze hub is ook van groot belang voor een goede ov-
bereikbaarheid van de ontwikkellocatie Oosterhout-Oost.
Ten slotte blijven wij, samen met de andere gemeenten 
langs de A27, ons richting rijk hard maken voor een 
hoogwaardige openbaarvervoerverbinding tussen Breda, 
via Oosterhout en Gorinchem, naar Utrecht.

Deze twee ontwikkelingen zijn een rechtstreeks gevolg 
van bestaand (provinciaal) beleid. Daarop willen wij 
zo goed mogelijk inspelen. Tegelijkertijd heeft de 
verdere ontwikkeling van het lokaal openbaar vervoer 
ook een prominente plek in de raadsopdracht rondom 
mobiliteitstransitie (zie hieronder).

3.4  OPDRACHTOMSCHRIJVING 
MOBILITEITSTRANSITIE
Willen we Oosterhout ook de komende decennia 
bereikbaar houden, dan is het goed om op een 
andere manier te gaan nadenken over mobiliteit. 
In de gemeentelijke plannen tot nu toe heeft 
de nadruk steeds geleden op maatregelen ter 
verbetering van de (auto)mobiliteit van en binnen 
de stad en de kerkdorpen. En natuurlijk is daar 
nog winst te behalen, maar tegelijkertijd is de 
vraag of de ‘traditionele’ oplossing van meer 
asfalt, meer rotondes en meer parkeerplaatsen 
een duurzame oplossing biedt voor de mobili-
teitsagenda van (over)morgen. We moeten dus 
nadenken over alternatieve oplossingen die lei-
den tot een ander mobiliteitsgedrag. 

Bij de verdere uitwerking van deze opdracht ko-
men, in overleg met de gemeenteraad, in ieder 
geval (en op hoofdlijnen) de volgende onderwer-
pen aan de orde:
•  Stimuleren van veilig fietsen en wandelen (bijv.  
verbetering en uitbreiden fietsvoorzieningen, 
snelfietspaden naar omliggende gemeenten, 
voor fietsers aantrekkelijke binnenstad)

•  Bevordering openbaar vervoer (systeem 
van frequent en toegankelijk lokaal open-
baar vervoer, snel en veelvuldig openbaar 
vervoer naar bestemmingen in de regio en 
daarbuiten)

•  Bevordering deel- en ‘groene’ mobiliteit (deel-
auto’s, leenfietsen en -scooters, laadpalen)
•  Werkgeversbenadering (bevorderen thuis-

werken, aanpassen werktijden)

•  Voorbeeldrol gemeente (‘per definitie de fiets’, 

elektrisch wagenpark)

•  Autoluwe (binnen)stad (bijv. transferium, mo-
biliteitshub voor pakketdiensten, stimuleren 
autoluw centrum)

•  Verbinding met andere beleidsterreinen 
(gezondheidsbevordering,  leefbaarheid, 
ontwikkeling ecologische wijken).

Wij zullen daarnaast samen met de raad afspra-
ken maken over de stappen die worden gezet om 
deze opdracht uit te voeren (het proces). 

Hierbij willen wij nog wel een kanttekening maken. Een 
dergelijke stap is niet zonder risico’s. Het loskoppelen van 
‘zon’ en ‘wind’ leidt tot minder opbrengst en de kosten 
zullen wellicht hoger uitvallen. 

Op het gebied van energie- en warmtetransitie willen wij 
daarnaast nog de volgende accenten zetten:
•  De ontwikkelingen rondom energieopwekking staan 
niet stil. We geven ruimte aan nieuwe innovatieve 
oplossingen en technieken. Denk daarbij ook aan 
warmteopwekking en dubbelgebruik (zoals een 
combinatie van zonnepanelen, warmteopwekking en 
landbouw).

•  Aan de warmtetransitie – populair gezegd: ‘van het 
gas af’ – zijn aanzienlijke kosten verbonden. Wij 
zijn van mening dat het rijk hierin gemeenten moet 
compenseren; een lobby in die richting zullen wij van 
harte ondersteunen. Als het rijk hierin financieel niet 
over de brug komt, zal dat consequenties hebben voor 
onze ambities op lokaal niveau.

•  Daarnaast willen wij oog blijven houden voor de 
betaalbaarheid van de energie- en warmtetransitie 
voor onze inwoners. Dit betekent onder andere dat we 
zullen onderzoeken of het mogelijk is de al bestaande 
duurzaamheidslening op een zodanige manier vorm 
te geven dat die breder en eenvoudiger toegankelijk 
wordt. Ook willen wij kijken of we een heldere koppeling 
kunnen maken tussen de hoogte van de te verstrekken 
lening en de te behalen duurzaamheidswinst. Het 
vergroten van de financiële mogelijkheden voor 
huiseigenaren is volgens ons ook een goede manier 
om op structurele wijze energiearmoede te bestrijden.
•  Wij  constateren  dat  Thuisvester  ook  haar 
verantwoordelijkheid neemt bij het verduurzamen 
van  het  eigen  woningbestand.  We  willen  wel 
met  de  woningcorporatie,  in  het  kader  van  de 
prestatieafspraken, in gesprek over het aanpakken 
van de woningen in de hoogste energiecategorie.

3.5  DUURZAAMHEID: ENERGIETRANSITIE
In de Regionale Energietransitie (RES) is 
voor onze regio vastgelegd welke prestaties 
van  gemeenten  wordt  verwacht  in  de 
uitvoering van het Klimaatakkoord. Wij 
zijn ons terdege bewust van die afspraken 
en voelen ons verantwoordelijk voor de 
realisatie daarvan. 

In Oosterhout zou de eerste fase van de 
energietransitie vorm moeten krijgen door 
de aanleg van zonneweides en de plaatsing 
van twee windmolens in de Oranjepolder. 
Gezien een aantal recente ontwikkelingen 
is dit laatste geen optie meer. Het rijk heeft 
onlangs opdracht gegeven te onderzoeken 
welke  minimale  afstandseisen  voor 
windmolens (ten opzichte van bestaande bebouwing) 
zouden moeten gaan gelden. Daarmee zijn plannen 
voor windparken ‘on hold’ gezet. De verwachting is 
dat een dergelijk onderzoek minimaal twee jaar zou 
gaan duren. Het betekent dus ook dat de bewoners 
van Dommelbergen-Noord ook minimaal twee jaar in 
onzekerheid blijven over het al dan niet doorgaan van het 
windpark. Wij vinden dat, vanuit bestuurlijk oogpunt, niet 
acceptabel. Om die reden hebben wij besloten af te zien 
van de bouw van twee windmolens in de Oranjepolder.

Vanuit onze verantwoordelijkheid voor de realisatie van 
de doelstellingen van de RES gaan wij op zoek naar 
alternatieven. De aanleg van een tweede zonnepark zou 
daarbij een optie kunnen zijn. Maar wij zien ook andere 
mogelijkheden. In Oosterhout bestaat veel animo voor 
“zon op daken”, zowel bij particulieren als bij bedrijven 
en instellingen. Die kunnen wij nu niet inzetten voor 
het realiseren van onze doelstelling. Daarvoor zijn 
twee redenen. Er is in de eerste plaats voor deze 
initiatieven geen ruimte op het elektriciteitsnet, omdat 
de beschikbare ruimte ‘vergeven’ is aan energieparken. 
En in de tweede plaats mogen deze resultaten, die nota 
bene lokaal worden behaald, niet worden meegerekend 
in de gemeentelijke prestaties. De gemeente Oosterhout 
is ongetwijfeld niet de enige gemeente die tegen dit 
probleem aanloopt. Vandaar ook dat wij zullen proberen 
om,  samen  in  een  lobby  met  andere  gemeenten, 
provincie en rijk te laten inzien dat ook de particulier 
bereikte ‘energiewinst’ moet worden meegenomen bij 
de prestaties die van gemeenten worden verwacht. Ook 
hierin zetten wij met nadruk een stap vooruit.

18

19

De stapvooruit•  ONE speelt een belangrijke rol in het adviseren van 
onze inwoners over mogelijkheden voor verduur-
zaming en energiebesparing. Wij denken dat er kansen 
liggen om die rol verder uit te bouwen, bijvoorbeeld 
als het gaat om (integrale) advisering van bijvoorbeeld 
verenigingen van eigenaren of het ondersteunen van 
(coöperatieve) energieopwekkingsprojecten.

•  Wij willen onze inwoners stimuleren in het opzetten 
van (collectieve) opwekkingsprojecten. Maar ook 
individuele initiatieven, bijvoorbeeld bij agrarische 
ondernemingen en andere bedrijven, juichen wij toe. 
Wij streven naar vijftig procent lokaal eigenaarschap, 
niet in de laatste plaats omdat lokaal eigenaarschap 
van groot belang is voor het behouden en versterken 
van het draagvlak voor de energietransitie. Om ook 
ondernemingen op bedrijven- en kantorenterreinen 
hiertoe te verleiden, onderzoeken wij de mogelijkheid 
van een duurzaamheidslening voor bedrijven. 

•  Vanuit hetzelfde belang van draagvlak wordt de warm-
tetransitie op het niveau van wijken, buurten en kerk-
dorpen altijd samen met de bewoners vorm gegeven. 
Om deze ingewikkelde operatie tot een goed einde te 
brengen, is maatwerk noodzakelijk: de ene wijk zal om 
een andere aanpak vragen dan de andere. 

•  Bij de warmtetransitie haken wij aan op regionale den-
ken. De nabijheid van het warmtenet van de Amercen-
trale en van de aan te leggen waterstofleiding tussen 
Rotterdam en Ruhrgebied bieden hiervoor kansen. 

•  Op het gebied van duurzaamheid heeft de gemeente 
een voorbeeld rol te vervullen. Die rol krijgt op vele 
manieren vorm: van het hanteren van de ‘sustainable 
development goals’ bij het opstellen van beleid tot 
duurzaam inkopen en van het energiezuiniger maken 
van gemeentelijke gebouwen tot het gebruik van 
recyclebare grondstoffen. 

3.6   OPDRACHTOMSCHRIJVING 
KLIMAATADAPTATIE
Oosterhout werkt al enige tijd aan klimaat-
adaptatie en bereidt zich zo voor op de ge-
volgen van de klimaatverandering die gaande 
is. In 2050 moeten we klimaatbestendig zijn  
ingericht. Dat betekent dat onze stad en dorpen 
zo zijn ingericht (publiek en privaat terrein) dat 
we de steeds vaker voorkomende en extreme-
re weersomstandigheden het hoofd kunnen 
bieden (extreme regenbuien, extreme hitte of 
lang durige hitte en droogte) en daarmee onze 
woonomgeving leefbaar houden. Om dit doel 

te bereiken willen we het klimaatbestendig 
handelen in 2024 geborgd hebben in beleid en 
uitvoering. 
Bij de verdere uitwerking van deze opdracht ko-
men, in overleg met de gemeenteraad, in ieder 
geval (en op hoofdlijnen) de volgende onderwer-
pen aan de orde:
•  “Groene maatregelen” (bijv. meer bomen 
in de stad, groene verstedelijking, “groen”  
benutten van de openbare buitenruimte).

•  Water opvangen en bewaren (bijv.  waterber-
ging, waterdoorlating, water terug in de stad, 
benutten potentie Wilhelminakanaal)

•  Biodiversiteit (houtwallen, bermonderhoud, 

bewuste keus in plantensoorten)

•  Verminderen van de gemeentelijke “footprint”
•  Communicatie  en  participatie  (bijv.    rol 
van ONE, goede informatie over subsidie-
mogelijkheden, de klimaatmakelaar)

Wij zullen daarnaast samen met de raad afspra-
ken maken over de stappen die worden gezet om 
deze opdracht uit te voeren (het proces). 

3.7  DUURZAAMHEID: CIRCULARITEIT
Ook op het gebied van circulariteit stelt het 
Klimaatakkoord gemeenten voor een be-
hoorlijke uitdaging. Ook hier is de opdracht 
om de CO2-footprint van de gemeente in 
2030 met de helft te verminderen. Nog in 2022 krijgt 
de gemeenteraad een plan voorgelegd, waarin wordt 
aangegeven welke stappen hiervoor gaan worden gezet. 
De hele operatie begint met een inventarisatie van de 
omvang van de CO2-footprint. Daarbij wordt bijvoorbeeld 
gekeken naar de energiecontracten en -verbruik, naar 
het wagenpark en naar de papierproductie, maar ook bij-
voorbeeld naar het woon/werkverkeer van werknemers. 
Ook zal circulariteit een afwegingscriterium worden in 
het aanbestedingsbeleid van de gemeente.
Er ligt daarnaast ook een opdracht op het gebied van 
afvalinzameling. Daar moet de gemeente terug van 85 
kilo restafval nu naar 50 kilo in 2030 (om uiteindelijk in 
2050 op nul uit te komen). Daarom gaan we nadenken 
over de mogelijkheid voor het oprichten van een circulair 
ambachtscentrum, waar herbruikbaar restafval opnieuw 
zal worden gebruikt. Dit initiatief biedt niet alleen kansen 
op duurzaamheidswinst, het zou ook werkgelegenheid 
kunnen bieden aan mensen met een afstand tot de 
arbeidsmarkt. 

3.8  ECONOMIE EN ARBEIDSMARKT
Onze  ambities  rondom  economie  en 
arbeidsmarkt werken wij verder uit in de 
nog dit jaar ter vaststelling aan te bieden 
Agenda  Economie  en  Arbeidsmarkt. 
Wij geven die Agenda vorm langs drie 
programmalijnen:
•  Iedereen doet mee. Oosterhout zet in 
op het activeren van niet-uitkeringsge-
rechtigde jongeren en op het behouden en aantrekken 
van jonge mensen. Dat doen we onder andere door in 
te zetten op een leven lang ontwikkelen (bevorderen 
praktijkleren op de werkvloer), het inzetten van tech-
nologie voor (sociale) inclusie en een sluitende over-
gang onderwijs-arbeidsmarkt. Een praktisch voorbeeld 
hiervan is de hybride opleiding mbo-logistiek die wij 
samen met Curio en het Logistiek Platform Amer-
streek (LPA) nog in 2022 gaan opstarten. Het is onze 
intentie om deze aanpak verder uit te breiden naar 
andere sectoren waarin Oosterhout zich economisch 
kan onderscheiden, bijvoorbeeld op het gebied van 
agrofood en bio-based. Wij zijn in principe bereid zulke 
initiatieven in de opstartfase financieel te faciliteren.    
•  Sterke lokale economie. Het gaat hier bijvoorbeeld 
om het ondersteunen van bedrijven bij het vitaal hou-
den van hun onderneming. Maar ook om een aantal 
hele concrete projecten die de komende jaren (gaan) 
spelen, zoals Everdenberg-Oost en de visie op Arken-
donk. Daarnaast zal onderzoek worden gedaan naar 
de doorontwikkelmogelijkheden van de bestaande 
bedrijventerreinen. Wij willen de komende jaren, in 
samenwerking met de daar gevestigde ondernemers, 
per bedrijventerrein een uitnodigend toekomstper-
spectief schetsen. 

•  Regionaal krachtig. We gaan onderzoeken hoe we met 
Breda samen kunnen optrekken op het gebied van de 
arbeidsmarkt. Hierin past ook de verdere positionering 
van de regio Breda-Oosterhout-Tilburg-Waalwijk als 
tweede economisch motorblok van de provincie.

Los van bovenstaande agenda zien wij ons voor de uit-
daging geplaatst om de kwaliteit van onze bedrijventer-
reinen te behouden en zo nodig te verbeteren. Dit heeft 
niet alleen te maken met de openbare ruimte, maar ook 
bijvoorbeeld met veiligheid (cameratoezicht e.d.) en be-
reikbaarheid (ook via lokaal openbaar vervoer). Wij willen 
hierin extra investeren. 

Ten slotte willen wij meedenken met initiatieven uit het 
bedrijfsleven, bijvoorbeeld als zich mogelijkheden voor-

doen om de bestemming van leegstaande bedrijfspanden 
om te zetten naar een woonbestemming. Als dit leidt tot 
spanning met het bestaande beleid, gaan wij op zoek naar 
manieren waarop een dergelijke gewenste ontwikkeling 
wèl kan worden gefaciliteerd.  

3.9  BRUISENDE BINNENSTAD
Met  de  aankoop  door  de  gemeente 
van winkelcentrum Arendshof 2 is een 
eerste, forse stap gezet op weg naar een 
compacte en multifunctionele Oosterhoutse 
binnenstad. Daarmee verdwijnt ruim 9000 m2 verkoop-
vloeroppervlak. We hebben echter nog wel een aan-
vullende opgave te gaan. Er resteert, in de binnenstad, 
volgens recent onderzoek nog steeds een overschot 
van ongeveer 6000 m2 aan verkoopvloeroppervlak. Die 
opgave concentreert zich vooral in Arendshof 1. En dan 
niet alleen puur cijfermatig, maar ook inhoudelijk: met 
een winkelcentrum dat buiten winkeltijden afgesloten 
is voor bezoekers, wordt een belangrijk deel van onze 
binnenstad letterlijk gedurende grote delen van de dag 
“op slot” gezet. 
Voor Arendshof 1 hebben wij de ambitie om terug te keren 
naar een gemengd, open en toegankelijk stedelijk milieu: 
een combinatie van woningen, voorzieningen, horeca en 
(in beperktere mate dan nu het geval is) detailhandel. Dat 
wordt een klus van de lange adem, omdat in dit proces 
ook circa dertig pandeigenaren een rol te spelen hebben. 
De provincie Noord-Brabant heeft zich bereid verklaard 
ook haar rol in deze transformatie te spelen.  

De  ondernemers  in  de  binnenstad  zijn  zelf  ook 
gedreven hun verantwoordelijkheid te nemen in de 
benodigde kwaliteitsimpuls voor ons stadscentrum. 
Die krijgt vooral vorm in de regeling voor de Bedrijven 
Investeringszone (BIZ), waaraan ook de gemeente haar 
(financiële) bijdrage levert. Maar de ambitie reikt verder. 
Dan kan het bijvoorbeeld gaan om programmering 
(aansprekende evenementen), maar ook om vergroening 
en verduurzaming. Wij zijn bereid die ambitie ook te 
ondersteunen  met  extra  middelen 
vanuit de gemeente, waarbij we 
in eerste instantie vooral 
kijken naar bestaande 
budgetten (toerisme, 
coronaherstel).  
 

20

21

De stapvooruitDe stap

vooruit via samenwerking

4. Samenwerking

Zonder de samenleving krijgt de gemeente weinig voor elkaar. Veel van de opgaven waarvoor 
wij ons de komende vier jaar gesteld zien, kunnen we alleen in gezamenlijkheid tot een goed 
einde brengen. Samen met onze inwoners, onze ondernemers en onze organisaties, maar 
zeker ook samen met onze partners in de regio zetten wij ook daarin de stap vooruit. Soms 
nemen we daarin als gemeentebestuur het voortouw, maar steeds vaker zal onze rol een 
regisserende, verbindende of ondersteunende zijn. Dan blijkt ‘de buitenwereld’ het heel goed 
op eigen kracht te kunnen. 

4.1  OPDRACHTOMSCHRIJVING 
BURGERPARTICIPATIE
(Burger)participatie is een breed palet of staal-
kaart aan mogelijkheden en instrumenten om 
inwoners, ondernemers, organisaties en andere 
partijen te betrekken bij de voorbereiding, uit-
voering en evaluatie van (gemeentelijk) beleid. 
Burgerparticipatie is er in soorten en maten, 
afhankelijk van het proces waarin het wordt 
toegepast. Voor het toepassen van burgerpar-
ticipatie zijn de twee belangrijkste redenen: het 
benutten van de in de samenleving aanwezige 
kennis en kunde (zodat je tot een beter eindpro-
duct komt) en het zoeken naar maatschappelijk 
draagvlak. In de komende bestuursperiode wor-
den gemeenten verplicht een verordening op te 
stellen waarin regels voor burgerparticipatie 
worden opgenomen. 

Bij de verdere uitwerking van deze opdracht ko-
men, in overleg met de gemeenteraad, in ieder 
geval de volgende onderwerpen aan de orde:
•  Doel: participatie is geen doel op zich, maar 
onderdeel van beleid, niet alleen voor de 
vorm, betrouwbaar, integer en transparant, 
bedrijven en bewoners ondersteunen bij 
initiatieven.

•  Doelgroepen: aandacht voor representativiteit 
en toegankelijkheid, aandacht voor de “zwij-
gende meerderheid” en moeilijk bereikbare 
groepen, toegankelijke informatie.

•  Proces: beginspraak, helder proces, vooraf 
duidelijkheid over de mogelijkheden, achteraf 
transparantie over de afweging, aandacht voor 
de vraag hoe burgerparticipatie zich verhoudt 

tot gemeentelijke besluitvormingsprocessen
•  Vorm:  directe  benadering,  werken  met 
klankbordgroepen, één systematiek of af-
wegingskader, experimenteren, wijkgericht, 
organiseren van inhoudelijke tafels.

•  Voorwaarden: hoge eisen aan communicatie, 

financiële ruimte.

Wij zullen daarnaast ook met de raad in gesprek 
gaan over de stappen die worden gezet om deze 
opdracht uit te voeren (het proces). 

4.2  REGIO
Oosterhout profileert zich als een sterke en 
zelfbewuste speler in de regio. Dat  vinden 
wij ook niet meer dan logisch: de wereld 
houdt niet op aan onze buitengrenzen en 
veel vraagstukken kunnen alleen in regionaal verband 
worden aangepakt. Met andere woorden: de regio, dat 
zijn wij zelf. Wij zijn ons er daarbij van bewust dat wij, 
door onze omvang, ook nog een schakelfunctie kunnen 
vervullen tussen de kleinere gemeenten en centrumste-
den als Breda en Tilburg. 

Dat wil echter niet zeggen dat we niet kritisch zijn op de 
manier waarop regionale samenwerking gestalte krijgt. 
Er is momenteel sprake van een behoorlijke bestuurlijke 
(en daardoor ook ambtelijke) drukte. Dat is niet efficiënt. 
Op korte termijn willen wij daarom een gemeentebrede 
afweging maken waar wij onze capaciteit zó kunnen in-
zetten, dat het ook aantoonbaar meerwaarde voor onze 
inwoners en ondernemers oplevert en een bijdrage levert 
aan het realiseren van onze eigen ambities. Belangrijk 

22

23

... naar realisatie van de Toekomstvisie Oosterhout 2030Aan het einde van deze bestuursperiode zetten we samen met de raad, inwoners en partners een stap vooruit naar actualisatie van onze toekomstvisie. ... naar verantwoordelijkheid nemenSoms nemen we als gemeentebestuur het voortouw, maar steeds vaker zullen we een regisserende, verbindende of ondersteunende rol zijn. De buitenwereld kan heel veel op eigen kracht. ... naar samenwerken met de Oosterhoutse samenlevingZonder de samenleving krijgt de gemeente weinig voor elkaar. Veel van de opgaven waarvoor wij ons de komende vier jaar gesteld zien, kunnen we alleen samen met inwoners, ondernemers en partners in gemeente en regio tot een goed einde brengen. Die samenwerking zoeken we actief op en verwelkomen we.... naar raadsbrede samenwerkingBurgerparticipatie is een onderwerpen waarvoor de raad een bestuursopdracht opstelt voor het college. De stapvooruituitgangspunt is dat inhoud boven vorm gaat: per onder-
werp maken wij de afweging op welke schaal en met 
welke partners samenwerking het meest voor de hand 
ligt. En, ook niet onbelangrijk, die (regionale) partners 
zijn allang niet meer alleen gemeenten: dat kunnen ook 
werkgeversorganisaties zijn, onderwijsinstellingen of 
zorgaanbieders en -verzekeraars. 

Oosterhout heeft in het verleden, in de belangrijke 
inhoudelijke dossiers, vooral samengewerkt op de 
schaal van de Regio West-Brabant. Daarin zien wij een 
verschuiving naar twee kanten optreden. Als het gaat 
om de operationele samenwerking blijkt de Baronie 
van Breda vaak een logische schaal en maat. En in de 
contacten met rijk en provincie neemt het belang van de 
Stedelijke Regio Breda-Tilburg (SRBT) toe. Binnen het 
voor deze regio op te stellen verstedelijkingsakkoord gaan 
rijk, provincie, waterschappen en gemeenten bindende 
afspraken maken over onder andere woningbouw, 
economie, mobiliteit, duurzaamheid en landschap. Deze 
ontwikkeling past ook goed bij de sociaal-economische 
oriëntatie van onze gemeenten, gelegen op de grens van 
de subregio’s Breda en Tilburg.
Om ‘dubbel werk’ te voorkomen, willen we met de 
andere gemeenten afspraken maken over de vraag welke 
dossiers op welke schaalniveau worden aangepakt. 

Ten slotte kijken wij ook verder dan de grenzen van onze 
regio. De afgelopen bestuursperiodes is er sprake ge-
weest van een (economische) samenwerking met de 
Chinese gemeente Nantong. Wij gaan die samenwerking 
beëindigen. Deels omdat beide steden zo sterk van elkaar 
verschillen dat er geen sprake is van gelijkwaardigheid 
en/of gedeelde problematieken, maar zeker ook van-
wege de mensenrechtensituatie in China. Wij blijven 
overigens voorstander van een stedenband, maar dan 
wel op voorwaarde dat gemeenten daadwerkelijk van 
elkaar kunnen leren.

4.3  STRATEGIE
Wij willen in de regio ertoe doen. Ook als 
we daarin scherpe keuzes maken, vraagt 
die stap vooruit om extra inzet, zowel be-
stuurlijk als ambtelijk. Bestuurlijk heeft 
dat geleid tot de keuze voor een vijfde wethouder. Maar 
het vraagt ook bij de ambtelijke organisatie om andere 
accenten. Met de benoeming van de nieuwe gemeente-
secretaris/algemeen directeur komt formatie vrij. Deze 
formatieruimte zal worden ingezet ter versterking van 
de strategische slagkracht. 

De Toekomstvisie 2030 is een van de basisdocumenten 
waarop dit bestuursakkoord is gebaseerd. Het hebben 
van een dergelijke visie, een duidelijke stip op de 
horizon, heeft het Oosterhoutse gemeentebestuur 
richting  gegeven  bij  het  maken  van  soms  lastige 
beleidskeuzes. Het heeft ons ook in moeilijke tijden, 
zoals de coronacrisis, geholpen om steeds afwegingen 
te maken met de blik op de toekomst gericht. Op weg 
naar 2030 vinden wij het verstandig om de Toekomstvisie 
kritisch te bezien: klopt ons beeld nog, sluit de visie aan 
op een snel veranderende samenleving en zijn er nieuwe 
uitdagingen die om nieuwe antwoorden vragen? Vandaar 
dat wij aan het einde van de komende bestuursperiode 
een eerste stap vooruit willen zetten op weg naar een 
actualisering van de visie, door het DNA van onze 
gemeente – ‘De Staat van Oosterhout’ – opnieuw tegen 
het licht te houden. En uiteraard doen we dat samen 
met de raad, met onze partners en met onze inwoners.

Onze strategische slagkracht neemt ook verder toe 
naarmate we er meer in slagen ook extern middelen 
voor onze ambities aan te trekken. Met het aanstellen 
van een subsidiespecialist verhogen we onze alertheid 
op kansen en mogelijkheden die provinciale, nationale 
en Europese subsidieprogramma’s bieden.

Voor het draagvlak voor onze ambities is het ten slotte 
van belang dat ‘het verhaal van Oosterhout’ ook extern 
herkend en erkend wordt. Daarom zetten wij een stap 
vooruit en  investeren wij extra in het versterken van onze 
strategische communicatie en lobby. Ook hiervoor gaan 
wij aanvullende formatie inzetten.

4.4  ORGANISATIEONTWIKKELING
Openheid en transparantie, meedenken met inwoners 
en optimaal gebruik maken van de kennis, kunde 
en kracht van onze samenleving. Het zijn de pijlers 
waarop dit bestuursakkoord is gebouwd, in lijn met 
de uitgangspunten van onze organisatieontwikkeling. 
Om dit te kunnen bereiken, maken we gebruik van 
een ambtelijke organisatie die deze kernbegrippen 
ook in haar DNA verankerd heeft. In het proces van 
‘Oosterhout Ontwikkelt’ zijn hierin al belangrijke stappen 
gezet. Er is een organisatiestructuur die meer ruimte 
biedt aan medewerkers, het ‘werken met de stad en 
de kerkdorpen’ ondersteunt, en die deels is ingericht 
langs de lijnen van onze belangrijkste maatschappelijke 
opgaven. In de komende periode is de uitdaging vooral 
verdere stappen te zetten in het doorontwikkelen van de 
organisatiecultuur. Voor ons zijn daarbij een bereikbare 
gemeente, meedenken met inwoners en ondernemers en 
handelen vanuit vertrouwen leidend. Wij willen daaraan 
graag onze bijdrage leveren.

Op het gebied van de gemeentelijke organisatie vinden wij 
voor deze bestuursperiode nog het volgende van belang:
•  De  oplevering  van  het  nieuwe  stadhuis  in  het 
voormalige winkelcentrum Arendshof 2. Niet alleen 
een belangrijke impuls voor de binnenstad, maar in 
zijn uitstraling en inrichting ook een ‘verbeelding’ van 
hoe bestuur en organisatie zich tot stad verhouden: 
uitnodigend, open en transparant.

•  Informatiegestuurd werken vormt een belangrijke 
basis voor beleid. Het geeft ons een beeld van relevante 
ontwikkelingen in onze samenleving en het kan ons 
laten zien wat de daadwerkelijke (maatschappelijke) 
effecten van ons handelen zijn. De menselijke maat 
verliezen we daarbij niet uit het oog.

•  Opgavegericht werken heeft ons in de afgelopen 
bestuursperiode geholpen in de aanpak van een aantal 
belangrijke (strategische) dossiers. Deze aanpak 
zetten wij voort.

4.5  BUURT- EN WIJKGERICHT WERKEN
Met de invoering van wijk- en buurtgericht 
maken wij in belangrijke mate de verbinding 
met  de  Oosterhoutse  samenleving. 
Wijkmakelaars gaan actief het gesprek 
aan met de buurten, de wijken en de kerkdorpen. Ze 
stimuleren nieuwe initiatieven, verbinden organisaties 
met elkaar en – wellicht nog het allerbelangrijkste – 
halen “de stad” (en uiteraard ook de kerkdorpen) “het 
stadhuis” binnen. Buurt- en wijkgericht werken weet 
inwoners van onze gemeente ervan te overtuigen dat hun 
eigen inbreng ertoe doet en dat die wordt gewaardeerd. 
En dat ze zelf ook een belangrijke bijdrage kunnen leveren 
aan de kwaliteit van hun eigen leefomgeving. Voor ons is 
er dus alle aanleiding ook in de komende periode buurt- 
en wijkgericht werken een impuls te (blijven) geven. 

Voor de komende bestuursperiode zien wij nog wel een 
aantal aandachtspunten:
•  Wijk- en buurtgericht werken richt zich op de gehele 
gemeentelijke organisatie. Het succes ervan wordt 
vooral bepaald door de mate waarin het belang van 
wijk- en buurtgericht werken ook binnen de andere 
onderdelen van de gemeentelijke organisatie wordt 
gevoeld. Wijk- en buurtgericht werken is één van de 
belangrijkste instrumenten om de externe oriëntatie 
van de organisatie te versterken en is daarbij dus hèt 
vliegwiel voor de organisatieontwikkeling. 

•  Een dergelijke aanpak kan alleen slagen als gemeen-
telijk medewerkers meer regelvrijheid krijgen, om snel 
te kunnen inspelen op vragen die er op wijk- en buurt-
niveau spelen. Als zij de ruimte voelen af te wijken van 
gemeentelijk beleid als de situatie daarom vraagt. Dat 
vraagt vertrouwen van de kant van het bestuur. 

24

25

De stapvooruit4.6  DIENSTVERLENING
Het dienstverleningsconcept van de ge-
meente Oosterhout kent twee belangrijke 
uitgangspunten: de servicebeloften en de 
nieuwe dienstverlening.  

Met onze dienstverlening volgen wij de ontwikkelingen 
in de samenleving. Dat betekent dat we onze klanten 
benaderen op een manier die hen het beste uitkomt: 
digitaal is prima, maar een ‘echt gesprek’ is vaak beter. 
Het betekent ook dat we vragen van burgers in een zo 
breed mogelijke context willen beantwoorden, dat we op 
zoek gaan naar ‘de vraag achter de vraag’. 

Hierbij willen wij nog één kanttekening maken. Inwoners 
mogen – terecht – hoge verwachtingen hebben van de 
gemeente. Maar daar staat ook iets tegenover. Namelijk 
dat wij verwachten dat inwoners van onze gemeente ook 
op een gepaste manier omgaan met vertegenwoordigers 
van onze organisatie. Wij hechten sterk aan een veilige 
werkomgeving voor onze medewerkers; op momenten 
dat die veilige werkomgeving niet (meer) kan worden 
gegarandeerd, nemen wij onze verantwoordelijkheid 
richting onze organisatie en zullen we niet schromen 
passende maatregelen te nemen. 

•  Wijk- en buurtgericht werken heeft de afgelopen 
bestuursperiode  vooral  vorm  gekregen  in  het 
fysiek domein. Wij willen de komende vier jaar ook 
nadrukkelijk de verbinding met het sociaal domein 
leggen. Tegen die achtergrond is het ook verstandig 
(nog)  meer  de  samenwerking  te  zoeken  met 
professionele partners als Surplus Welzijn en cultuur- 
en sportcoaches. Zij kunnen ook wijk- en buurtcomités 
op dit gebied ondersteunen, zodat ook deze comités op 
hun beurt (nog meer) een antenne ontwikkelen voor 
het signaleren van sociale problematieken.

•  De wijkmakelaars ontwikkelen zich meer en meer 
tot procesbegeleiders en verbinders. Ze lossen voor 
wijkbewoners geen problemen op, maar ze helpen 
wijkbewoners bij het oplossen van hun problemen. 
En andersom zijn ze niet het verlengstuk van de 
gemeentelijke organisatie in de wijk, maar verbinden 
ze in concrete gevallen gemeentelijk medewerkers 
met wijkbewoners.

•  Bij het beoordelen van initiatieven vanuit de wijken 
en de kerkdorpen is het van belang altijd te kijken 
naar  representativiteit.  In  hoeverre  wordt  een 
bepaald plan of idee ook daadwerkelijk breed door 
de wijk of het kerkdorp onderschreven? Daarnaast 
moeten  op  voorhand  de  randvoorwaarden  voor 
een  maatschappelijk  initiatief  helder  zijn,  om 
teleurstellingen  achteraf  te  voorkomen.  Beide 
aspecten zullen nader worden uitgewerkt in het kader 
van het beleid rondom burgerparticipatie.

•  Binnen  het  budget  van  het  Jaarplan  Openbare 
Ruimte (JOR) blijft gemeentebreed een bedrag van 
300.000 euro beschikbaar voor het honoreren van 
burgerinitiatieven. Op termijn kan worden nagedacht 
over het invoeren van per wijk of kerkdorp gelabelde 
budgetten. 

•  Het goede woon- en leefklimaat in onze gemeente 
wordt in niet geringe mate mede bepaald door de 
kwaliteiten van onze kerkdorpen. De uitdaging is de 
komende jaren die kwaliteiten te behouden en tegelij-
kertijd het draagvlak voor voorzieningen in de kerkdor-
pen te vergroten. Binnen de lokale gemeenschappen 
bestaan hierover duidelijke ideeën en wensen, zoals 
onder andere vastgelegd in de dorpsplannen voor 
Dorst en Oosteind en het woningbouwplan voor Den 
Hout. Wij zullen onderzoeken hoe deze ambities slim 
kunnen worden verknoopt (ook in financiële zin) met 
de gemeentelijke beleids- en uitvoeringsagenda. 

•  Inwoners(organisaties) hebben behoefte aan een 
bestuurlijk aanspreekpunt per wijk of kerkdorp. 
Daarom krijgen de wijken en de kerkdorpen ook in 
deze bestuursperiode een bestuurlijk aanspreekpunt 
(wethouder).

26

27

De stapvooruit5. Financiën

5.1  ACTUEEL BEGROTINGSBEELD

Wij beginnen aan de nieuwe bestuursperiode met het 
volgende actuele begrotingsbeeld, gebaseerd op de stand 
van zaken mei 2022:

Ontwikkeling accres

Uitname woningbouw

2022

2023

2024

2025

2026

1.644.500

2.992.275

4.952.475

5.551.150

4.163.363

0

-687.500

-687.500

-687.500

0

0

Schrappen opschalingskorting

27.500

1.155.00

1.567.500

1.966.250

Verwacht effect uit startnota

1.672.000

3.459.775

5.832.475

6.829.900

4.163.363

Correcties op financieel effect
Verwachte onderuitputting 
rijksbegroting (20 %)

-598.455

-990.495

-1.110.230

-832.673

Subtotaal startnota

1.672.000

2.861.320

4.841.980

5.719.670

3.330.690

Huidig saldo
meerjarenbegroting 2022-2025

Beschikbaar saldo 
meerjarenbegroting 2022-2025

282.000

1.361.000

1.027.000

1.103.000

1.103.000

1.954.000

4.222.320

5.868.980

6.822.670

4.433.690

Bij dit beeld willen wij de volgende toelichting geven:
•  De ontwikkeling van het accres betreft de groei van 
het Gemeentefonds. Hiervoor geldt de trap-op-trap-af-
methodiek: als het rijk meer geld uitgeeft, stijgt ook de 
bijdrage aan gemeenten (en omgekeerd). Voor 2026 is 
nog geen besluit genomen over de hoeveelheid accres. 
Hier houden we voorlopig rekening met 75% van 2025, 
totdat dit op rijksniveau wel wordt doorgerekend. 

•  Uitname woningbouw betreft het voornemen van het 
rijk om geld uit het Gemeentefonds te onttrekken en 
specifiek in te zetten voor een woningbouwimpuls. 

•  Schrappen opschalingskorting. In het verleden heeft 
het rijk een korting doorgevoerd als financiële prikkel 
voor kleinere en middelgrote gemeenten om te komen 
tot schaalvergroting/herindeling. Deze korting wordt 
nu uitgesteld tot 2026 en verder. 

•  Verwachte onderuitputting rijksbegroting. De ambities 
van het rijk zijn groot. Het is goed denkbaar dat het 
rijk niet alle voorgenomen plannen ook kan uitvoeren, 
bijvoorbeeld als gevolg van personeelstekorten. En 
dat betekent weer dat het rijk dus minder geld gaat 
uitgeven dan nu gepland. Volgens de trap-op-trap-
af-systematiek leidt dat tot minder inkomsten voor 
de gemeenten (ten opzichte van het oorspronkelijke 
accres). Het lijkt ons verstandig om hiermee nu reeds 
rekening te houden. 

•  Huidig saldo meerjarenbegroting is het bedrag dat 
in de door de raad vastgestelde meerjarenbegroting 
2022-2025 ‘onder de streep’ overblijft.

•  Beschikbaar saldo meerjarenbegroting is het bedrag 
dat de komende jaren, binnen de exploitatiebegroting, 
beschikbaar is, bijvoorbeeld voor nieuw beleid.

5.2  FINANCIËLE KADERS
Voor de komende bestuursperiode hanteren wij de vol-
gende uitgangspunten:
 
Structureel sluitende begroting
Jaarlijkse begrotingen worden gepresenteerd in het per-
spectief van een structureel sluitende raming. Dit kan 
in het eerste begrotingsjaar zijn, of het laatste begro-
tingjaar. In dat laatste geval zijn tussentijdse beperkte 
tekorten aanvaardbaar mits en voor zover deze kunnen 
worden gedekt uit reserves. Uiterlijk in het laatste jaar 
dient dan sprake te zijn van een structureel sluitende 
begroting.

Nieuwe initiatieven
Er is de komende vier jaar ruimte voor nieuwe initiatieven, 
met dien verstande dat dit budgettair neutraal gebeurt. 
Met  andere woorden: nieuw voor oud is de leidraad. 
Uitgangspunt is dat daarbij in eerste instantie dekking 
gezocht wordt binnen hetzelfde beleidsterrein. Alle ini-
tiatieven – zowel nieuwe als bestaande – worden bij de 
begroting beoordeeld op hun maatschappelijk resultaat 
(outcome). Op basis daarvan kan een inhoudelijke her-
overweging aan de orde zijn. 

Onvoorzien
In de begrotingen en meerjarenramingen wordt jaarlijks 
een realistische raming opgenomen voor “onvoorzien”. 
Hierbij wordt de structurele doorwerking niet automa-
tisch vertaald, maar vormt deze onderdeel van de dis-
cussie over nieuw beleid bij de eerstkomende begroting. 
Voorstellen worden streng getoetst aan de criteria on-
voorzienbaar, onuitstelbaar en onontkoombaar. 

Investeringen
Het structurele investeringsniveau wordt in principe 
gemaximeerd op € 5,5 miljoen, exclusief investeringen 
op het gebied van riolering en afvalverwijdering (deze 
investeringen worden afzonderlijk beschouwd en worden 
gedekt via een kostendekkend tarief) en het Integraal 
Huisvestingsplan Onderwijs (IHP). 
Het investeringsniveau is exclusief specifieke investerin-
gen ten laste van de vrije reserve. Uitgangspunt is dat 
eenmalige investeringen met een lange looptijd zoveel 
mogelijk vanuit deze reserve worden gefinancierd. Op die 
manier wordt voorkomen dat deze investeringen leiden 
tot een forse verhoging van de jaarlijkse kapitaallasten. 
Het investeringsplan wordt jaarlijks opgesteld in de vorm 
van een uitvoeringsplanning, waarbij aangegeven wordt 
wanneer investeringen daadwerkelijk worden uitgevoerd. 

Het beeld is dus gunstig, maar daarbij dient wel een 
forse kanttekening gemaakt te worden. In de eerste 
plaats omdat de ontwikkeling van het Gemeentefonds 
onvoorspelbaar is en een grillig verloop kent. Waar in 
vroeger tijden het rijk nog redelijk voorspelbaar was, is 
dit nu allang niet meer het geval. De meicirculaire van 
het kabinet – verwacht in juni 2022 – zou meer financiële 
duidelijkheid op de korte en middellange termijn moeten 
geven, maar zekerheid daarover bestaat niet. 

Ook hebben we te maken met externe financiële ont-
wikkelingen. Mede onder invloed van de inflatie zullen 
de loonkosten van onze gemeente de komende jaren 
aanzienlijk stijgen. Het is de vraag of die kostenstijging 
één-op-één ook gecompenseerd gaat worden met een 
hogere uitkering uit het Gemeentefonds. De inflatie zal 
ook gevolgen hebben voor subsidieovereenkomsten en 
outputcontracten die de gemeente met haar maatschap-
pelijke partners gesloten heeft. Ook gestegen kosten van 
grondstoffen hebben hun invloed op de gemeentelijke 
uitgaven.  

Al deze onzekerheden maken het feitelijk onmogelijk in 
dit bestuursakkoord een uitgewerkt financieel perspectief 
op te nemen. De eerste indruk is dat de ambities die uit 
dit akkoord spreken, uitgevoerd kunnen worden binnen 
de nu en toekomstig beschikbare middelen. In de aanloop 
naar de begroting 2023 zal duidelijk worden of die ver-
wachting ook inderdaad realiteit kan worden. Is dat niet 
het geval, dan zullen we nadere afwegingen en keuzes 
moeten maken, zowel binnen de exploitatiebegroting als 
binnen het investeringsplan. Als leidraad dienen daarbij 
de financiële kaders, zoals opgenomen in paragraaf 5.2. 
van dit bestuursakkoord. 

28

29

De stapvooruitDoeluitkeringen
Aan doelen waarvoor de gemeente van het rijk een doel-
uitkering ontvangt, wordt in beginsel niet meer uitgege-
ven dan het bedrag van de doeluitkering. Bezuinigingen 
vanuit het rijk zullen daarbij in principe niet gecompen-
seerd worden door de gemeente. 

Belastingtarieven OZB
Als de tarieven voor de onroerendezaakbelasting worden 
verhoogd, dan gebeurt dit met maximaal het inflatieper-
centage. Met het oog op de lastendruk van onze inwoners 
en bedrijven zullen wij terughoudend zijn in het toepassen 
van dit instrument. 

Overige belastingen en heffingen
Het algemene uitgangspunt is dat alle overige belastin-
gen en heffingen kostendekkend zijn.

Reserves en voorzieningen
De reserves van de gemeente Oosterhout vormen de 
eerste linie in het opvangen van onverwachte tegenvallers 
en risico’s. In het kader van risicomanagement houden 
wij vast aan het eerder bepaalde uitgangspunt dat de 
weerstandsratio minimaal 1,5 moet bedragen. 
De komende bestuursperiode komen wij tot een ac-
tualisering van de Nota reserves en voorzieningen. 
Vooruitlopend daarop schrappen wij het gemeentelijk 
parkeerfonds. Nu parkeerinkomsten en -uitgaven met 
elkaar in evenwicht zijn en geen nieuwe grootschalige 
investeringen in parkeren worden verwacht, is een der-
gelijke voorziening niet langer nodig. Daarbij houden wij 
wel vast aan het uitgangspunt dat inkomsten en uitgaven 
met elkaar in evenwicht zijn.  Het aldus vrijkomende 
bedrag van 1 miljoen euro zal wordt toegevoegd aan de 
Vrije reserve. 

6. Portefeuilleverdeling

MARK BUIJS 
BURGEMEESTER
•  Algemeen bestuurlijke 

coördinatie

•  Personeel en organisatie  

(incl. organisatieontwikkeling)

•  Integriteit
•  Burgerparticipatie (incl. borging wijkgericht werken)
•  Openbare orde en veiligheid
•  Toezicht en handhaving
•  Integrale veiligheid
•  Externe veiligheid
•  Regionale samenwerking
•  Overige wettelijke taken

CLÈMENS PIENA
1e LOCO-BURGEMEESTER
•  Strategie en lobby
•  Integraal sociaal domein
•  Brede welvaart en sociale basis
•  Gezondheid en welzijn
•  WMO en ouderenzorg
•  Communicatie en media
•  Mobiliteit en Integraal  

Maatschappelijk Beheerkader

•  Mobiliteitstransitie 
•  ICT en informatiegestuurd werken

DEES MELSEN 
2e LOCO-BURGEMEESTER
•  Economie en ondernemen
•  Toerisme en recreatie
•  Horeca en evenementen
•  Opgave Bruisende Binnenstad
•  Citymarketing
•  Financiën
•  Stedelijke ontwikkeling 
•  Implementatie omgevingswet
•  Wonen

WILLEM-JAN VAN DER ZANDEN
3e LOCO-BURGEMEESTER
•  Participatiewet
•  Sociale Zaken
•  Inclusie
•  Duurzaamheid
•  Warmtetransitie
•  Afval
•  Kunst en cultuur
•  Dierenwelzijn

GUUS BEENHAKKER 
4e LOCO-BURGEMEESTER
•  Onderwijs en arbeidsmarkt
•  Jeugd en jeugdzorg
•  Energietransitie
•  Klimaatadaptatie
•  Water en riool
•  Natuur en milieu
•  Landbouw (incl. Visie buitengebied)

ARNOUD KASTELIJNS 
5e LOCO-BURGEMEESTER
•  Ruimtelijke ordening en bouwen
•  Monumenten en erfgoed
•  Verkeer
•  Beheer openbare ruimte
•  Sport
•  Grondzaken
•  Dienstverlening en overige bedrijfsvoering
•  Inkoop en aanbesteding
•  Vastgoed
•  Project nieuwbouw stadhuis

30

31

De stapvooruitAldus opgemaakt te Oosterhout op 31 mei 2022

Het Overleg Collegevorming 2022-2026

De fractie van Gemeentebelangen,
namens deze,

De fractie van GroenLinks,
namens deze,

Walther Hoosemans 
 

 

 

 

Uhro van der Pluijm 
 

 

 

 

Clèmens Piena

Willem-Jan van der Zanden

Arnoud Kastelijns

De fractie van D66,
namens deze,

De fractie van de VVD,
namens deze,

René van Bijnen  
 

 

 

Mirjam de Wit-van Loon  
 

 

Guus Beenhakker

Dees Melsen

De stap

vooruit

