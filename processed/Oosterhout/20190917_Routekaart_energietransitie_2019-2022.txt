 

 

 
 
 
 
<<Let op: Voorpagina in huisstijl gemeente Oosterhout opmaken>> 
 
 
 

Routekaart energietransitie  
Vol energie samenwerken aan de duurzame 

toekomst van Oosterhout 

2019-2022 

Vol energie samenwerken aan de 

Routekaart 2019-2022 

 

 

toekomst van Oosterhout 

 

 
 

 

 
 
Concept 2.1 

 

 

1 

 

Inhoudsopgave 
 

 

1. 

Inleiding 

2.  De energietransitie 

2.1.   Besparen 

2.2.  Opwekken 

2.3. 

2.4. 

Transitievisie Warmte 

Samenwerking in de regio 

3. 

Een duurzame gemeente 

3.1. 

3.2. 

3.3. 

De gemeente Oosterhout: een duurzame organisatie 

Samen aan de slag 

Informeren, stimuleren en faciliteren 

Bijlage 1: Indicatief financieel overzicht Energietransitie 

Bijlage 2: Indicatief financieel overzicht Duurzame gemeente 

 

 
 

 

 

3 

5 

5 

6 

8 

8 

10 

10 

11 

12 

13 

14 

2 

1   Inleiding 
 
 
In het document  ‘Ambities voor de energietransitie Oosterhout 2030 ‘Vol energie 
samenwerken aan de toekomst van Oosterhout’ is aangegeven welke ambities de gemeente 
Oosterhout heeft op het gebied van met name de energietransitie. In de periode tot 2030 
zetten we daarvoor diverse stappen richting energieneutraal in 2050. Welke stappen we 
daarvoor in de huidige collegeperiode zetten staat beschreven in deze ‘Routekaart 2019-
2022'.  
 
Naast onze eigen opgaven binnen de gemeentelijke organisatie, zijn er diverse projecten die 
met inwoners, ondernemers en belangrijke stakeholders samen worden uitgevoerd. De 
Routekaart 2019-2022 geeft overzicht én biedt ruimte voor innovatie en initiatieven uit de 
samenleving. De Routekaart is een dynamisch document dat door ons kan worden 
aangepast. Dat geeft ons de ruimte om in te spelen op innovaties, technologische en 
maatschappelijke ontwikkelingen die op ons af komen op het gebied van duurzaamheid.  
 
Nog even de ambities op een rij… 
In het ambitiedocument zijn enkele belangrijke ambities genoemd op het gebied van de 
energietransitie. Deze ambities vallen grofweg uiteen in ambities met betrekking tot het 
besparen van energie en ambities op het gebied van het opwekken van energie. In 2022 
hebben we een energiebesparing gerealiseerd van 295 TJ. In datzelfde jaar hebben we het 
aandeel duurzaam opgewekte energie uitgebreid met 206 TJ.  
 
In de Routekaart 2019-2022 zijn projecten opgenomen waarmee we deze ambities gaan 
realiseren. Daarnaast hebben we voor onze eigen organisatie ambities bepaald. In de 
Routekaart zijn dus ook de projecten opgenomen die onze eigen organisatie duurzamer 
maken.  
 
Toekomstvisie 2030  
Voor het opwekken van energie maken we gebruik van de regulier toegepaste technieken. 
Dat is dus windenergie en zonne-energie. In de Toekomstvisie Oosterhout 2030 is dit als 
volgt benoemd: ‘we hebben onze doelstelling grotendeels weten te behalen door het plaatsen 
van 10 windturbines in de Oranjepolder en op Vijf Eiken’ en ‘er zijn meerdere hectares aan 
zonnevelden gelegd op bedrijfsgebouwen. Daarnaast is ook in het buitengebied een aantal 
hectares aan zonneweide gelegd’. Daarnaast is er stevig in gezet op het afkoppelen van 
woningen van het gas en op energiebesparing. In deze Routekaart 2019-2022 zijn de 
projecten terug te vinden die dit in deze periode mogelijk maken. 
 
Bestuursakkoord 2018-2022 
In het bestuursakkoord 2018-2022 is afgesproken dat we een stevige ambitie neer willen 
zetten op het gebied van duurzaamheid. We willen de eerste forse stappen op weg naar het 
behalen van de doelstelling in de Toekomstvisie Oosterhout 2030 gaan zetten. Dat kunnen 
we niet alleen, dat is een gezamenlijke opgave voor inwoners, ondernemers, organisaties en 
de lokale overheid. In het bestuursakkoord zijn onder meer als accenten opgenomen:  
  De voorbeeldfunctie van de gemeente; 
  Verduurzaming van het gemeentelijk vastgoed; 
  Afspraken met ondernemers over inzetten bedrijfsdaken voor zonne-energie;  
  Stimuleren van huizenbezitters voor het gebruiken van zonnepanelen en isolatie; 
  Toepassen van maatwerk bij zonneweides; 
  Windenergie als tussenoplossing op weg naar nieuwe manieren van duurzame 

energieopwekking door het plaatsen van zes tot maximaal tien windmolens in een strook 
langs de A59; 

  Nieuwe woningbouwprojecten worden ‘gasloos’ gerealiseerd; 
 

In overleg met Thuisvester verduurzamen van de energievoorziening bij sociale 
huurwoningen; 
Intensiveren van de duurzaamheidslening voor huiseigenaren. 

 
In deze Routekaart zijn projecten opgenomen die bij deze accenten aansluiten. 
 

 

3 

Klimaatadaptatie 
Klimaatadaptatie is de verzamelnaam voor alle maatregelen die we nu en in de toekomst 
moeten gaan nemen om onze gemeente aan te passen aan de gevolgen van het 
veranderende klimaat. Meer regen (felle buien), droogte en hitte moeten worden opgevangen. 
Hoewel de energietransitie en klimaatadaptatie veel raakvlakken hebben maakt 
klimaatadaptatie geen onderdeel uit van deze Routekaart. Hiervoor komt een eigen 
uitvoeringsprogramma. 
 
De Omgevingswet 
Met ingang van 2021 treedt de Omgevingswet in werking. Deze wet verplicht gemeenten één 
Omgevingsvisie vast te stellen voor het hele grondgebied. Deze Omgevingsvisie is een 
strategisch document gericht op een integrale benadering van de fysieke leefomgeving. 
Hieronder vallen ook de gemeentelijke ambities ten aanzien van duurzaamheid en 
klimaatadaptatie. We zijn al begonnen met het opstellen van een gemeentelijke 
Omgevingsvisie. De strategische onderdelen uit het document Ambities voor de 
energietransitie Oosterhout 2030 zullen hun vertaling krijgen in deze Omgevingsvisie. Samen 
met deze Routekaart zal dit volgens de systematiek en terminologie van de Omgevingswet 
als “Programma” fungeren onder de gemeentelijke Omgevingsvisie. 
 
Leeswijzer 
In hoofdstuk 2 zijn alle projecten opgenomen die betrekking hebben op de energietransitie. 
Paragraaf 2.1 laat de projecten zien waar we energie mee besparen, paragraaf 2.2 geeft een 
overzicht van alle projecten waarmee we duurzame energie op gaan wekken. Paragraven 2.3 
en 2.4 geven weer wat we op regionaal niveau doen en uitvoeren.  
Hoofdstuk 3 beschrijft hoe we als organisatie willen verduurzamen, en hoe we onze bedrijven 
en inwoners willen betrekken en ondersteunen. In paragraaf 3.3 geven we aan hoe we de 
communicatie willen gaan aanpakken met betrekking tot deze Routekaart. 
 
Tot slot 
In begroting is voor de komende jaren structureel een bedrag opgenomen van € 150.000. In 
bijlage 1 en 2 is dit budget indicatief verdeeld over de diverse projecten en activiteiten uit 
deze Routekaart. Indicatief omdat het mogelijk moet zijn om de middelen zo doelmatig en 
effectief in te kunnen zetten en er ook nieuwe innovatieve projecten en initiatieven opgepakt 
moeten kunnen worden. 

 

4 

 
 

 
 
 
 
  
 

Gereed: 
2022 
2020 
2022 
2022 
2020 

2. De energietransitie 
 
De energietransitie bestaat uit 2 delen: besparen en opwekken. Allereerst kijken we naar de 
besparingsopgave (paragraaf 2.1). Want wat je niet gebruikt hoef je ook niet op te wekken. 
Naast de besparingsopgave is er ook een aanzienlijke opgave om duurzame energie op te 
wekken. In paragraaf 2.2 zijn de projecten opgenomen om onze ambities te halen. 
 
In Oosterhout heeft de woningcorporatie Thuisvester veel bezit. Ook Thuisvester neemt haar 
verantwoordelijkheid in de energietransitie, zij verduurzamen in de komende periode ruim 
20% van de bestaande woningvoorraad. Deze verduurzamingsslag is niet opgenomen in 
onderstaande projecten maar draagt wel significant bij aan onze besparingsopgave. In de 
jaarlijkse prestatieafspraken met Thuisvester worden hierover afspraken gemaakt.  
 
Vooralsnog zijn hieronder de projecten en activiteiten opgenomen die we voornamelijk als 
gemeente zelf initiëren, ondersteunen en begeleiden. 
 
2.1. Besparen 
 
Onze ambitie: 
In 2022 is een energiebesparing gerealiseerd van 5% ten opzichte van het energieverbruik in 
2017. Dat betekent een energiebesparing van 295 TJ. Om deze opgave te bereiken zijn de 
volgende projecten benoemd. 
 
 
De projecten:    
 
Duurzaamheidsleningen 
 
Energiebesparingscampagne met ONE  
 
VvE Power Zuid Nederland 
 
 
Energiemaatregelen bedrijven   
Regionaal Energieloket  
 
 
 
Duurzaamheidsleningen  
De komende jaren blijven we de duurzaamheidslening verstrekken aan inwoners van 
Oosterhout. Particuliere huiseigenaren kunnen op deze manier hun woning verduurzamen 
tegen een gunstige rente. De lening is primair gericht op het isoleren van woningen (de lening 
kan ook worden ingezet voor de opwek van duurzame energie, zie paragraaf 2.2). De 
aanvragen voor isolatie worden voor 100% verleend.  
Onderzocht zal worden in 2020 of het mogelijk is om duurzaamheidsleningen aan 
maatschappelijke instellingen te verstrekken. De verordening zal hier dan voor moeten 
worden aangepast en er zal krediet voor beschikbaar moeten komen. 
We verwachten hiermee 25 TJ aan energie te besparen 
 
Energiebesparingscampagne  
Duurzaamheid is een veelgebruikt woord en inwoners hebben er verschillende associaties 
mee. Het is een actueel thema in de media en de mindset en het gedrag van onze inwoners 
veranderen langzaam. Daarbij zien we veel diversiteit in de motivatie en het gedrag van 
inwoners. Samen met ONE starten we in oktober 2019 met een bewustwordingscampagne 
om inwoners te stimuleren energie te besparen. Het is een lokale communicatiecampagne die 
aansluit bij de belevingswereld van de Oosterhouter.  
Het resultaat van de gedragsverandering die we stimuleren, is dat de komende jaren 50 TJ 
extra door inwoners wordt bespaard. 
 
VvE Power Zuid Nederland 
Begin 2017 is samen met gemeente Breda het innovatieve project VvE Power Brabant 
opgezet en is de Greendeal VvE Power Brabant getekend. Doel van het project was om 
VvE’s in beide gemeenten te verduurzamen en hen daarbij een stappenplan aan te bieden. 
Voor 3 VvE’s aan de Hertogenlaan is dit inmiddels gedaan. Voortzetting en opschaling is 
gewenst. Samen met Tilburg, Breda, Goes, Maastricht, provincies Noord Brabant, Limburg en 
Zeeland wordt een nieuw VvE programma opgezet voor een periode van drie jaar. Doel van 
VvE Power Zuid Nederland is het opzetten van een VvE expertisecentrum waar ook alle 

Besparing: 
 
25 TJ 
 
50 TJ 
45 TJ 
 
100 TJ   
75 TJ 
 

 
 
 
 
 
 

 

5 

VvE’s en VvE beheerders uit Oosterhout terecht kunnen voor informatie, begeleiding en 
onderzoek. Met alle deelnemende en ondersteunende partijen wordt gezamenlijk een EFRO 
subsidie aanvraag voorbereid.  
Door VvE’s in beweging te brengen om te investeren in verduurzamen van hun woningen 
wordt verwacht hiermee 45 TJ te besparen. 
 
Energiemaatregelen bedrijven 
Het Activiteitenbesluit milieubeheer verplicht bedrijven en instellingen (inrichtingen) om 
energiebesparende maatregelen te treffen - met een terugverdientijd van vijf jaar of minder te 
treffen. Het gaat om de bedrijven en instellingen die meer dan 50.000 kWh elektriciteit of 
25.000 m³ aardgas(equivalent) per jaar verbruiken. Dit is de energiebesparingsplicht. Naast 
de bestaande energiebesparingsplicht is het per 1 juli 2019 verplicht om de uitgevoerde 
energiebesparende maatregelen te rapporteren (de informatieplicht). Dit wordt gecontroleerd 
door de omgevingsdienst. We gaan bedrijven actiever aanspreken op het treffen van 
energiebesparende maatregelen en het melden daarvan. 
 
Het toepassen van hernieuwbare energie, zoals zonne- of windenergie geldt niet als 
energiebesparende maatregel. Bij energiebesparing gaat het om het voorkomen of 
verminderen van energieverbruik. Bijvoorbeeld om het toepassen van energiebesparende 
technieken, zoals isoleren van het gebouw of het toepassen van ledverlichting. Het gaat om 
maatregelen die het verbruik van kWh elektriciteit en/of m3 aardgas verminderen. 
Bedrijven zijn verplicht energiebesparende maatregelen te nemen en deze te melden. 
Verwacht wordt dat hiermee 100 TJ wordt bespaard. 
 
Regionaal Energieloket 
Het Regionaal Energieloket zetten we in om woningeigenaren te stimuleren en faciliteren om 
de eigen woning te verduurzamen. Via een website krijgen zij inzicht in welke maatregelen 
toegepast kunnen worden. Ook kunnen zij via de website leveranciers selecteren. Onze 
lokale energie coöperatie (ONE) is aangesloten bij het Regionaal Energie Loket. Via de 
website kunnen inwoners dus ook een energieambassadeur van ONE inschakelen. De 
maatregelen die woningeigenaren uiteindelijk toepassen leiden tot een energiebesparing.  
Het regionaal energieloket stimuleert woningeigenaren om hun woning te verduurzamen. Die 
investeringen leveren een energiebesparing op van 75 TJ. 
 
 
2.2. Opwekken 
 
Naast de besparing die gerealiseerd moet worden zal ook ingezet moeten worden op de 
opwek van duurzame energie. Hieronder staan de projecten beschreven die een invulling 
geven aan onze ambities. 
  
Onze ambitie: 
In 2022 wekken we jaarlijks 206 TJ extra duurzame energie op (naast de 255 TJ duurzame 
opwekking die al gerealiseerd is). 
 
 
De projecten:    
 
Energiepark Oranjepolder 
Zon op bedrijfsdaken 
 
Zonnepanelen op gemeentelijk vastgoed 
 
Zonneweides (ca 5 hectare) 
Duurzaamheidsleningen 
 
 
 
Energiepark Oranjepolder 
In samenwerking met de grondeigenaren, Shell en Eneco gaan we langs de A59 3 tot 4 
windturbines plaatsen (Oranjepolder). Deze windturbines moeten in 2022 vergund zijn. De 
windturbines (5 MW) hebben een tiphoogte van 235 meter en leveren 162 TJ op (54 TJ per 
turbine). Hoewel het uitgangspunt is dat eerst zonnepanelen op daken van bedrijven en 
woningen worden geplaatst, biedt het plaatsen van ca 29 hectare aan zonnepanelen op deze 
locatie een unieke mogelijkheid om de ambitie tot 2022 in één keer te realiseren.  

Gereed: 
2022 
2022 
2022 
2022 
2022 

Opwek: 
252 TJ   
18 TJ 
 
1,5 TJ   
14 TJ 
 
1,5 TJ   

 
 
 
 
 
 

 
 
 
 
 
 

 

 

 
 
 

 
 

 

6 

Door dit op dezelfde locatie te combineren ontstaat er een Energiepark. Hier zal het aspect 
‘sociale wind en zon’ worden toegepast: inwoners van Oosterhout kunnen op deze manier 
financieel participeren in het project. De doelstelling op te wekken energie tot 2030 is echter 
nog onverminderd groot. 
Samen goed voor 252 TJ aan opgewekte duurzame energie: gerekend is met 3 windturbines 
(162 TJ) en 29 hectare zonneweide (90 TJ) 
 
Zon op bedrijfsdaken 
In 2018 zijn we gestart met het project “Zon op bedrijfsdaken”. In de eerste ronde hebben 16 
bedrijven zich aangemeld, goed voor 9 MW aan vermogen. De gemeente huurt hier een 
adviesbureau voor in die bedrijven ontzorgt bij de aanvraag van de vergunning en SDE+ 
subsidieaanvraag. In het najaar van 2019 of voorjaar van 2020 starten we met een tweede 
ronde.  
Daarnaast plaatsen ook individuele bedrijven zelf zonnepanelen op het dak zoals Prologics 
(9.000 zonnepanelen, 2,3 Gwh/8,2 TJ) of gaan dit op korte termijn doen (o.a. IKEA).  
Goed voor ongeveer 18 TJ aan duurzaam opgewekte energie.  
 
Zonnepanelen op gemeentelijk vastgoed 
In 2019 onderzoeken we op welke gemeentelijke daken zonnepanelen geplaatst kunnen 
worden. Zo wordt bij de brandweerkazerne bekeken of het beschikbare dakoppervlakte kan 
worden benut. Eerder hebben we al het dak van de gemeentewerf voorzien van 
zonnepanelen. Ook zien we mogelijkheden voor panelen op de daken van scholen en het 
nieuwe stadhuis.  
We verwachten hiermee ongeveer 1,5 TJ op te kunnen wekken. 
 
Zonneweides 
De mogelijkheden tot opwekken van duurzame hernieuwbare energie is vooralsnog veelal 
beperkt tot windenergie en zonne-energie. Hoewel de focus eerst moet liggen op het plaatsen 
van zonnepanelen op geschikte daken van bedrijven en woningen, zal het nodig zijn om 
aanvullend zonneweides te realiseren om de ambitie tot 2030 te realiseren. Ook in de 
concept RES wordt door de regio vooral ingezet op grootschalige zonne-energie locaties tot 
2030.  
Met de zonneweide die aangelegd wordt bij de windturbines in de Oranjepolder zal de 
doelstelling duurzaam op te wekken energie tot 2022 al gerealiseerd worden. Echter daarmee 
zijn we er in Oosterhout nog niet. Om de ambitie tot 2030 te halen zal er elders in Oosterhout 
nog zonneweides gerealiseerd moeten worden. De mogelijkheid bestaat om een kleinschalig 
zonneweide van 5 hectare te realiseren nabij de Bavelse Berg, waar de gemeente Breda een 
omgevingsvergunning heeft afgegeven voor de realisatie van een zonneweide.  
Goed voor 14 TJ aan duurzaam opgewekte energie: gerekend is met een zonneweide van 5 
hectare. 
 
Duurzaamheidsleningen 
De komende jaren blijven we de duurzaamheidslening verstrekken aan inwoners van 
Oosterhout. Particuliere huiseigenaren kunnen op deze manier hun woning verduurzamen 
tegen een gunstige rente. Hoewel de focus ligt op isoleren van de woningen, is er ook een 
gedeelte beschikbaar voor het opwekken van duurzame energie door middel van 
zonnepanelen en/of een warmtepomp.  
Onderzocht wordt of het mogelijk is om duurzaamheidsleningen aan maatschappelijke 
instellingen te verstrekken. De verordening zal hier dan voor moeten worden aangepast en er 
zal krediet voor beschikbaar moeten komen 
Goed voor 1,5 TJ aan opgewekte energie. 
 
 
 
 
 
 
 
 
 

 

7 

 

 
 

 
 

 
 
 

Gereed: 
2021 
2020 
2022  

 

2.3. Transitievisie warmte 
 
Alle gemeenten in Nederland zijn verplicht om uiterlijk 2021 een transitievisie warmte op te 
leveren. Met deze transitievisie wordt duidelijk hoe de woningen, kantoren en bedrijven in 
Oosterhout in de toekomst het best (technisch gezien) verwarmd kunnen worden zonder het 
gebruik van aardgas. 
 
Project: 
 
Transitievisie warmte  
 
Onderzoek deelname Proeftuin (pilot) 
 
Uitwerking in visie per wijk incl uitvoeringsplan   
 
Deze transitievisie warmte wordt vervolgens uitgewerkt in een visie per wijk. De wijkvisies zijn 
uiterlijk in 2021 voor elke wijk in Oosterhout beschikbaar. Sommige wijken zullen wellicht all 
electric verwarmd moeten worden, andere wijken kunnen mogelijk aangesloten worden op 
een warmtenet. De Beemdenbuurt in Oosterhout is momenteel de enige buurt die wordt 
verwarmd via het Amernet. Afhankelijk van de uitkomsten van het proces transitievisie zullen 
hier wellicht meer wijken op aangesloten gaan worden. 
 
In elke wijkvisies is het uitvoeringsplan, een stappenplan, per wijk opgenomen. Per wijk 
organiseren we een omgevingsdialoog om de inwoners en ondernemers mee te nemen in de 
wijkvisie en te laten participeren in de ontwikkelingen. Zo komen we gezamenlijk tot een 
uitvoeringsplan per wijk. In 2022 moet er voor elke wijk een uitvoeringsplan zijn.  
 
Met Thuisvester zal worden verkend of het mogelijk is om een aardgasvrije proeftuin in de 
gemeente te starten. Landelijk wordt daarvoor medio september een tweede subsidieronde 
Proeftuinen opengesteld. Tot 1 maart 2020 kan dan een aanvraag worden ingediend. 
 
2.4. Samenwerking in de regio  
 
Duurzaamheid is bij uitstek een onderwerp dat niet alleen op het gemeentelijk schaalniveau 
aangevlogen moet worden. Soms is het nodig om krachten te bundelen en er als regio onze 
schouders onder te zetten. 
 
Project: 
RES2030 
Samenwerking Amercentrale 
 
Regionale energiestrategie 2030 
Eind mei is de Klimaatwet vastgesteld. In deze wet staat dat we in 2030 49% CO2 reductie 
moeten behalen. Het Klimaatakkoord geeft de kaders hoe we dit moeten bereiken. Een van 
deze kaders is de regionale energiestrategie (RES). Alle 33 regio’s in Nederland moeten 
uiterlijk een jaar na de vaststelling van het Klimaatakkoord een RES opleveren. De RES moet 
inzicht geven waar op land duurzame energie opgewekt kan worden. De opgave voor heel 
Nederland is 35 TWh duurzaam op land opgewekte energie. De opgave voor onze regio is 
2,6 TWh tot 2030.  

Gereed: 
2020 
2019 en verder 

 
 
 

 
 

 
 

 
 
 

 
 
 

In de regio West-Brabant werken we met alle gemeenten samen aan de Regionale 
Energiestrategie (RES). Hierin brengen we kansen in kaart hoe en waar we energie 
duurzaam kunnen opwekken en welke mogelijkheden er zijn voor het duurzaam verwarmen 
van onze huizen. Beperkingen (waar kan het in ieder geval niet) worden ook in beeld 
gebracht. Tevens wordt gekeken hoe en wanneer we de omgeving kunnen betrekken bij het 
opstellen van deze strategie.  

 

 

 

8 

Gemeente Oosterhout is actief betrokken bij de totstandkoming van de RES2030, zowel 
bestuurlijk (lid stuurgroep) als ambtelijk (trekker spoor techniek). Begin 2020 moet er een 
concept RES (80%) gereed zijn. De gemeenteraden van alle gemeenten stellen de RES2030 
vast, samen met Gedeputeerde Staten en het bestuur van het Waterschap. De definitieve 
RES2030 wordt daarna aan het Rijk aangeboden.  

Samenwerking Amernet 
Het Amerwarmtenet wordt op dit moment nog met name gevoed met restwarmte van de 
Amercentrale. Om deze warmte duurzaam te kunnen opwekken, hebben 17 partijen de 
handen ineen geslagen. In deze samenwerking zijn gemeenten, provincie, (warmte) 
netbeheerders, woningcorporaties, vertegenwoordigers van afnemers, burger-
energiecoöperaties en tuinders vertegenwoordigd. In verschillende projecten werken zij 
samen aan een ecologische, economische en sociale verduurzaming van het 
Amerwarmtenet. Er wordt onderzocht of er meer decentrale bronnen zoals geothermie, 
aquathermie en WKO toegevoegd kunnen worden aan het warmtenet zodat er in de toekomst 
meerdere wijken op aangesloten kunnen worden.  
 
Aquathermie is de verzamelnaam voor thermische energie uit oppervlaktewater (TEO), 
thermische energie uit afvalwater (TEA) en thermische energie uit drinkwater (TED). Uit de 
kansenkaart voor Aquathermie (wordt opgenomen in de RES) blijkt dat in Oosterhout 
mogelijkheden zijn, met name in het oostelijk deel van Oosterhout. De mogelijkheden van 
aquathermie in Oosterhout zal in 2020-2021 verder worden onderzocht. 
 
De komende jaren zal de samenwerking Amernet verder worden geïntensiveerd. De 
gemeente Oosterhout is een van de partners in dit samenwerkingsverband en draagt 
inhoudelijk en financieel bij. 
 
Biogas 
Er loopt een onderzoek van het waterschap Brabantse Delta naar de mogelijkheden van 
biogas bij de RWZI’s. De mogelijkheid bestaat om ongeveer 250 woningen te voorzien van 
biogas. De kosten-baten worden nog verder onderzocht. De gemeente is hier bij betrokken. 
 
 

 

 

 

9 

3. Een duurzame gemeente 
 
Duurzaamheid is een gedeelde verantwoordelijkheid en daarin vervult de gemeente een 
cruciale rol. We hebben ook de ambitie om onze eigen organisatie te verduurzamen 
(paragraaf 3.1) en om onze omgeving (inwoners/bedrijven) te helpen hier ook stappen in te 
zetten (paragraaf 3.2). Hoe we dit doen, staat beschreven in dit hoofdstuk.  
 
3.1. De gemeente Oosterhout: een duurzame organisatie 
 
De focus tot en met 2022 ligt binnen de gemeentelijke organisatie op: 

  Duurzaam bouwen en renoveren 
  Beleid en uitvoering 
  Oosterhout als innovatiegemeente  

 
Duurzaam bouwen en renoveren 

  We ontwikkelen een nieuw duurzaam stadhuis. De gemeenteraad heeft in de 

vergadering van 26 maart 2019 besloten om op het Slotjesveld een nieuw stadhuis te 
ontwikkelen. Het nieuwe stadhuis wordt gebouwd met duurzame materialen, is 
minimaal energieneutraal en maakt geen gebruik van fossiele brandstoffen.  

  Gemeentelijke accommodaties die nieuw gebouwd worden, krijgen geen 

gasaansluiting zoals de accommodatie van VV Neerlandia’31 in Dorst.  

  Bij grootschalige renovatie wordt onderzocht of het gebouw van het gas afgehaald 

kan worden. Daarnaast worden alle maatregelen genomen om de thermische isolatie 
van een object te vergroten.  

  We passen ledverlichting toe in alle gemeentelijke accommodaties. 
  We introduceren een gebouw paspoort voor 6 gemeentelijke gebouwen (2021). 

Welke gebouwen hier het meest geschikt voor zijn wordt nog onderzocht. 

  Zonnepanelen op gemeentelijk vastgoed: zie paragraaf 2.2. 

 
 
Beleid en uitvoering 

  We zorgen er voor dat duurzaamheid een integraal uitganspunt is in alle 

beleidsplannen en bestuurlijke besluiten. We stimuleren en begeleiden ambtenaren 
en bestuurders om dit toe te passen in het dagelijks handelen.  

  Het actieplan Maatschappelijk Verantwoord Inkopen wordt uitgevoerd. In dit actieplan 

staan projecten beschreven die bijdragen aan de duurzaamheidsdoelstellingen in 
onze gemeente. Zo wordt er gekeken naar de vervanging van scooters door 
elektrische varianten, maar wordt er ook gekeken naar de sociale aspecten van 
duurzaamheid. 

  Er wordt in samenwerking met de buitensportverenigingen een plan opgesteld voor 
het verduurzamen van de sportaccommodaties. Dit om te komen tot een duurzame 
sportinfrastructuur en hiermee invulling te geven aan het landelijk sportakkoord 

  Het onderhoud en in stand houden van de schoolgebouwen is voor rekening en risico 
van de schoolbesturen. In overleg met de schoolbesturen zal worden bekeken welke 
rol de gemeente Oosterhout kan spelen in het proces om te komen tot 
verduurzamingsmaatregelen van de schoolgebouwen. Een energiezuinige, gezonde 
en duurzame school levert een bijdrage aan een duurzame wereld en is daarmee een 
statement aan leerlingen en de omgeving 

  We ontwikkelen nieuwe mogelijkheden voor de verwerking van afval. Op het gebied 
van afvalscheiding doen we het als gemeente al heel goed. Er is echter nog ruimte 
tot verbetering als het gaat om de verwerking van bepaalde producten (bijvoorbeeld 
luiers). Deze verbeteringen gaan we in kaart brengen en waar mogelijk uitvoeren. 
In de aanbestedingen voor nieuwe voertuigen wordt standaard gekozen voor een 
elektrische uitvoering, tenzij dit echt niet anders kan. 

 

 
 
 
 

 

10 

Oosterhout als innovatiegemeente  

  Elk jaar faciliteren we in de gemeente Oosterhout een aantal innovatieprojecten. Dit 
kunnen kleine en grote projecten zijn. Denk bijvoorbeeld aan de aanleg van wegen 
(zonnepanelen fietspad) of andere vernieuwende manieren om energie te besparen 
of op te wekken. 
 

3.2. Samen aan de slag 
 
Verschillende actoren (onder andere onze inwoners en bedrijven) spelen een belangrijke rol 
in het behalen van de gestelde ambities. Hoe betrekken wij deze actoren bij de uitvoering van 
onze ambities en deze routekaart? En hoe stimuleren wij hen om ook aan de slag te gaan?  
 
Ten eerste is de inhoud van het ambitiedocument en deze routekaart vooraf gedeeld met 
enkele belangrijke stakeholders: Thuisvester, Enexis, EnNatuurlijk, VNO-NCW en onze 
plaatselijke energiecooperatie ONE. Tijdens individuele gesprekken hebben we gevraagd of 
zij onze ambities onderschrijven, aanvullingen hebben en vooral of ze bereid zijn om samen 
te werken aan deze doelstellingen. Alle partners hebben zich bereid verklaard. We gaan het 
samen doen! 
 
Alle plannen en projecten die in deze routekaart staan worden dan ook samen met onze 
partners/bedrijven en/of inwoners gerealiseerd in de huidige collegeperiode. Daarnaast 
werken we intensief samen met: 
 

Inwoners 

  Gemeenteraad 
 
  Vrijwilligers 
  Ondernemers  
  Het Waterschap  
  VNG 

 
Projecten met en voor ondernemers  
Er zijn al veel projecten waarin we gezamenlijk optrekken. Denk bijvoorbeeld aan de jaarlijkse 
duurzaamheidsweek die de gemeente samen organiseert met de Rabobank, theater de 
Bussel en ONE. We zetten daarnaast in op nieuwe mogelijkheden: 
 

  Onderzoek naar de reststromen van bedrijven in Oosterhout om zo circulair 

ondernemen te bevorderen en de samenwerking te stimuleren tussen bedrijven die al 
circulair ondernemen. Oprichten van een platform voor bedrijven die op deze manier 
informatie (met name over reststromen) kunnen uitwisselen. 

  We ontwikkelen samen met ondernemers het duurzaam bedrijventerrein 

Everdenberg Oost. We onderzoeken samen met de medeontwikkelaar de 
mogelijkheden om met de nieuw te vestigen bedrijven op Everdenberg Oost 
afspraken te maken over het plaatsen van zonnepanelen c.q. het duurzaam 
opwekken van energie.  

  Waterstof is een gas dat je kunt omzetten naar elektriciteit zonder CO2-uitstoot. Door 

een ondernemer wordt de mogelijkheid van een waterstoftankstation op Weststad 
onderzocht. We hebben in 2019 schriftelijke ondersteuning verleend aan zijn 
aanvraag om subsidie ten behoeve van het onderzoek. 

  We willen fietsgebruik stimuleren door uitvoering te geven aan de nieuwe 

mobiliteitsvisie. Ook stimuleren we het gebruik van deelauto’s en elektrisch rijden. 

  Tot slot kijken we naar ons openbaar vervoer. Hoewel we hier weinig invloed op 

hebben, willen we bij aanbestedingen van vervoersystemen het uitgangspunt 
hanteren dat we de meest duurzame variant selecteren.  
 

Projecten met en voor inwoners 
In deze routekaart staan al veel projecten benoemd die we met en voor inwoners uitvoeren. 
Daarnaast willen we inwoners extra stimuleren om aan de gang te gaan met duurzaamheid. 
We gaan hiervoor elk jaar het volgende ondernemen: 
 

 

11 

  We ondersteunen bewoners die innovatieve ideeën hebben voor de opwekking en/of 

besparing van energie of die ideeën hebben om dit gezamenlijk op te pakken. De 
ondersteuning vanuit de gemeente kan financieel zijn of inhoudelijk.  

 
Duurzaamheidsfonds 
Onderzocht zal worden of de mogelijke opbrengsten van projecten zoals windturbines en 
zonneweides kunnen worden gestort in een nog op te richten duurzaamheidsfonds. Uit dit 
fonds kunnen dan nieuwe (innovatieve) energiebesparende of energieopwekkende projecten 
en initiatieven worden gefinancierd. Een voorstel omtrent de mogelijkheden zal in 2020 
gereed zijn. 
 
Monitoring 
Om het behalen van onze doelstellingen op het gebied van de energietransitie en de effecten 
van onze gezamenlijke inspanningen inzichtelijk te maken, gaan we dit monitoren. Daarvoor 
gebruiken we het monitoringsportaal van het Rijk: de Klimaatmonitor. Met deze gegevens 
kunnen we de CO2-uitstoot, het energiegebruik en de opwekking van duurzame energie 
weergeven. Daarnaast bevat de klimaatmonitor vele honderden onderliggende indicatoren op 
gemeente-, wijk-, en buurtniveau. Denk bijvoorbeeld aan de trends in geregistreerde 
zonnepanelen, elektrische voertuigen, windturbines, laadpalen en energielabels van 
woningen en utiliteitsbouw. De gegevens worden jaarlijks geactualiseerd en weergegeven via 
een interactief dashboard. We gaan deze klimaatmonitor nog aanvullen met specifieke lokale 
informatie zoals het gebruik van de duurzaamheidsleningen. 
 
3.3. Informeren, stimuleren en faciliteren 
 
We doen het samen! Dat is onze kernboodschap. Duurzaamheid, en de energietransitie in 
het bijzonder is, naast alle technische aspecten, voor een groot deel een 
communicatievraagstuk. Hoe gaan we dit aanpakken?  
 
De communicatie strategie  
De communicatie en berichtgeving in de media over het klimaat en de energietransitie is 
oververhit. We starten daarom met informeren, zodat de betrokkenen alles weer in het juiste 
perspectief zien. We vertalen de grote opgaven naar wat het betekent voor de inwoners en 
ondernemers van Oosterhout. Waar mogelijk gaan we het gesprek aan en brengen we de 
communicatiebehoefte in kaart.  
We kiezen voor een positieve framing: deze transitie biedt kansen, het is geen opgave. Je 
hebt een rol en een stem, het overkomt je niet. We visualiseren resultaten en brengen 
initiatieven in beeld. Daarbij sluiten we aan bij de belevingswereld van de Oosterhouter en 
delen we hun eigen verhalen.  
 
Activiteiten 
De inzet van communicatie richt zich in 2019-2021 op: 

  Algemene informatie en doorverwijzing via www.duurzaamoosterhout.nl (website 

wordt vanaf oktober gebruikt voor de bewustwordingscampagne) 

  Storytelling: voorbeeldprojecten en succesverhalen delen via sociale media en 

ambassadeurs; 

  Profilering energiecoöperatie en bewonersinitiatieven; 
  Communicatie campagne ‘Energiebesparing’ i.s.m. ONE; 
  Communicatie campagne Duurzaamheidslening ‘Isoleren’;  
  Campagne duurzame mobiliteit om zo het fietsgebruik, deelauto’s en elektrisch 

rijden te stimuleren; 

  Duurzaamheidsweek (programma, organisatie en communicatie); 
  Organiseren ondernemerscongres (samen met ondernemersverenigingen); 
 

Jaarlijkse uitreiking van de Groene Pluim aan het meest innovatieve/duurzame 
bedrijf in Oosterhout; 

  Plan van aanpak maken samen met buurtcoördinatoren en ontwikkelaars om 

inwoners, verenigingen en ondernemers van Oosterhout goed te informeren over 
Energiepark Oranjepolder, ook met het oog op sociale participatie. 

  Projecten updates via de nieuwsbrief van de gemeenteraad; 

 

12 

 

Bijlage 1: Indicatief financieel overzicht Energietransitie 
 
 
 

 
*  kosten moeten door project zelf gedragen worden 
** Budgetten opgenomen in revolverende fondsen via SvN 

 

 

 

13 

Energietransitie2019202020212022RES2030€ 14.000€ 14.000€ 14.000€ 14.000Transitievisie Warmte€ 5.000 € 30.000Wijkvisies warmte en uitvoeringsprogramma€ 45.000 €50.000€ 25.000Verduurzaming Amernet€ 5.000€ 10.000€ 10.000€ 10.000Windturbines A59 inclusief zonneweide€ 20.000Projectkosten*Projectkosten*Projectkosten*Zon op bedrijfsdaken€ 20.000€ 25.000€ 25.000n.v.t. Zonnepanelen gemeentelijk vastgoedn.v.t.n.v.t.n.v.t.n.v.t.ZonneweidesProjectkosten*Projectkosten*Projectkosten*Projectkosten*Duurzaamheidslening energie opwekking**n.v.t.n.v.t.n.v.t.n.v.t.Duurzaamheidslening isolatie**n.v.t.n.v.t.n.v.t.n.v.t.Subsidie ONE € 15.000€ 15.000€ 15.000€ 15.000Campagnes i.s.m. ONE€ 17.000€ 8.000€ 10.000€ 8.000Regionaal energieloket€ 15.000€ 15.000€ 15.000 VvE POWER Zuid Nederland € 25.000€ 25.000€ 25.000Totaal€ 111.000€ 157.000€ 114.000€ 97.000Bijlage 2: Indicatief financieel overzicht Duurzame gemeente 
 
 
 

 

 

14 

Duurzame gemeente2019202020212022Energiebesparing kansen bedrijven Wm   n.v.t.   n.v.t.   n.v.t.   n.v.t.Ondernemerscongres (plus uitreiking de Groene Pluim)€ 5.000€ 5.000€ 5.000€ 5.000Duurzaam bedrijventerrein Everdenberg-OostProjectkosten*Projectkosten*Projectkosten*Projectkosten*Bedrijven onderzoek reststromen € 5.000   n.v.t.€ 5.000   n.v.t.Duurzaamheid in projectenProjectkosten*Projectkosten*Projectkosten*Projectkosten*Verduurzamen gemeentelijk vastgoedProjectkosten*Projectkosten*Projectkosten*Projectkosten*Duurzaam StadhuisProjectkosten*Projectkosten*Projectkosten*Projectkosten*Verduurzamen eigen wagenparkProjectkosten*Projectkosten*Projectkosten*Projectkosten*Afvalverwerking verduurzamenn.v.t.n.v.t.n.v.t.€ 35.000Innovatiegemeente€ 10.000€ 20.000€ 20.000€ 20.000Uitvoeren MVI actieplan  n.v.t.   n.v.t.   n.v.t.   n.v.t.Gebouw paspoortn.v.t.n.v.t.€ 10.000€ 5.000Stimuleren bedrijven circulair ondernemen€ 5.000€ 5.000€ 5.000€ 5.000Informeren, stimuleren en faciliteren inwoners€ 10.000€ 10.000€ 10.000€ 10.000Onderzoek oprichten Duurzaamheidsfonds n.v.t.€ 5.000n.v.t.n.v.t.Uitvoeren mobiliteitsplan 2018-2022   n.v.t.€ 10.000   n.v.t. n.v.t. Aanbesteding duurzaam OV n.v.t.    n.v.t.   n.v.t. n.v.t. Totaal€ 35.000€ 55.000€ 55.000€ 80.000