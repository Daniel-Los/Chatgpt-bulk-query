Samen Goed Doen | Gemeente Gemert-Bakel

https://www.gemert-bakel.nl/samen-goed-doen

menu

Waar bent u naar op zoek?



Lees voor



1 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

menu

Home / Samen Goed Doen

Samen Goed Doen

Coalitieakkoord 2022 – 2026
Gemert-Bakel

▾ Samen goed doen

Niet gewoon zomaar drie woorden. Deze woorden vormen de basis voor het coalitieakkoord
2022-2026. Meer dan ooit is het van belang om elkaar op te zoeken, afstanden te verkleinen
en verschillen te overbruggen om zo de juiste dingen te doen voor onze gemeente. We
hebben elkaar nodig!

2 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

Samen
menu
In de eerste plaats samen met onze inwoners. Samen met onze bedrijven, verenigingen en
instellingen. Maar ook samen in de samenwerking met en binnen de gemeenteraad. We
hebben elkaar nodig om iets te bereiken. Plannen worden beter wanneer deze gedragen
worden. Door de juiste partijen samen te brengen, met elkaar in gesprek te gaan en te
blijven komen we verder.

Goed
De goede dingen doen. Voor u, jou, hem, haar. Iedereen dus. Wij staan voor het nemen van
goede besluiten. Om dat te kunnen doen, leggen we ons oor bij u te luister. Een lokale
overheid is meer dan ooit de ingang voor burgers en ondernemers naar de overheid. Kunnen
dingen anders of beter? Onnodig ingewikkelde regels? Spreek ons erop aan! Samen met u
zorgen we dat zaken goed of nog beter worden.

Doen
Er liggen grote opgaven waar we de komende jaren hard mee aan de slag moeten. Zo blijft
het verder aanjagen van de woningbouw een enorme uitdaging, maar ook de invoering van
de omgevingswet en de energietransitie zijn grote onderwerpen die we constructief moeten
oppakken. Projecten uit de vorige periode die nog niet tot een afronding zijn gekomen
brengen we verder. We gaan plannen van papier naar praktijk brengen. Aan de slag dus;
doen!

Het CDA Gemert-Bakel, Dorpspartij en Lokale Realisten zijn met dit coalitieprogramma tot
een programma gekomen met daarin stevige uitdagingen een mooie ambities voor onze
gemeente. Deze uitdagingen en ambities vormen het startpunt voor deze coalitieperiode.
Een periode waarin we hopelijk vrij blijven van tegenslagen zoals we die afgelopen jaren
door Corona hebben ervaren, zodat we uitvoering kunnen geven aan alle mooie plannen die
we hebben. Laten we samen goed gaan doen!

▾ 1. Functioneren van de Raad en samenwerking met inwoners

Van groot belang is het goed functioneren van de Raad en wat de Raad nodig heeft om hier
op een goede manier invulling aan te geven.

Hier op een stevigere manier invulling aangeven heeft in deze bestuursperiode prioriteit.
Daarom wordt er ambtelijk een discussienota voor de Raad voorbereid. Deze wordt in
consultatie gebracht bij alle fracties. Na deze consultatiefase wordt een voorstel aan de

3 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

Raad voorgelegd zodat besluitvorming en het debat hierover in openbaarheid en volle
transparantie plaats kan vinden en er een stevige basis gelegd wordt voor een gewenste
manier van werken.

menu

Onderwerpen die in dit raadsbesluit aan de orde komen zijn onder andere:

1. Samenwerken met inwoners

Meer buiten zijn als Raad en minder binnen (het College biedt waar nodig
werkbezoeken aan, aan de Raad).

2. Samenwerken binnen de Raad

Besluitvormingsproces verbeteren bijvoorbeeld door te gaan werken met A-B-C
vergaderingen, informatievoorziening aan raadsleden verbeteren, begrijpelijke stukken
voor Raad en inwoners en de Raad wordt in majeure projecten aan de voorkant
informerend tijdig betrokken.

3. Rol Fractievoorzittersoverleg

De rol van het Fractievoorzittersoverleg meer gewicht geven door ze bijvoorbeeld
mede de agenda van informatievoorziening aan de Raad te laten bepalen.

4. Rol van de griffie

Als onafhankelijke en faciliterende gesprekspartner voor Raadsleden.

2. Projecten

▾ 1. Centrumvisie Gemert

Wat willen we samen: We zetten de Centrumvisie Gemert om naar een meerjarenplan
met financiële onderbouwing. We voeren de projecten uit de Centrumvisie Gemert die nu
al in de begroting zitten uit.

Wat gaan we samen goed doen: Het proces rondom de centrumvisie Gemert loopt. Deze
langetermijnvisie wordt ook de komende bestuursperiode verder uitgewerkt, met
burgerparticipatie. Dit moet leiden tot een meerjarenplan met financiële onderbouwing,
waarbij het plan in fases wordt uitgevoerd. In deze bestuursperiode wordt met name het
accent gelegd op: de koppeling met de detailhandelsvisie, het autoluw maken van het
centrum, het gehele gebied rondom Van de Acker terrein betrekken bij het centrum inclusief

4 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

verdere visievorming van de Komweg naar een groene omgeving (Kompark), het maken van
terrassenbeleid en het opnemen van concrete projecten die de komende jaren uitgevoerd
menu
gaan worden. 

▾ 2. Kasteel in Gemert

Wat willen we samen: We faciliteren de ontwikkeling van het kasteel in Gemert waarbij de
kaders die de gemeenteraad heeft vastgesteld worden gevolgd. We realiseren de
openstelling van de tuinen en landerijen.

Wat gaan we samen goed doen: Het behoud, door ontwikkeling, van het Kasteel is
belangrijk voor Gemert en Gemert-Bakel. Daarbij is de gemeente faciliterend. Ook de
provincie pakt daarin haar rol. We willen het kasteel blijven behouden waarbij ook de
openstelling van de tuinen en landerijen van groot belang blijft. Daarbij wordt vastgehouden
aan de kaders die de gemeenteraad heeft vastgesteld.

▾ 3. Centrumplan Bakel

Wat willen we samen: We werken fase 2 van het centrumplan Bakel verder uit. De MFA
wordt verder uitgewerkt en er wordt gestart met de uitvoering. Er wordt een quickscan
uitgevoerd voor een rondweg in Bakel. Op basis daarvan wordt de aanpak van de
Schoolstraat bepaald. Er wordt positief gekeken naar de ontwikkelingen voor woon/zorg
met behoud van het natuur/Bospark op het Zorgboogterrein Landgoed Bakel. Voor Fuse
wordt een passende  locatie gezocht waar zij haar activiteiten kan voortzetten.

Wat gaan we samen goed doen: Het centrumplan Bakel is zover dat fase 2 opgesteld kan
worden. Het vastgestelde plan is daarbij de basis om op door te gaan. We gaan deze
periode een MFA realiseren. 
De komende periode bekijken we of een rondweg voor Bakel een oplossing is voor o.a. de
verkeersproblematiek in de Schoolstraat. Daarvoor wordt een quick scan uitgevoerd. Op
basis van deze quick scan wordt de aanpak voor de Schoolstraat bepaald. 
Voor het Zorgboogterrein wordt positief gekeken naar de ontwikkelingen voor woon/zorg met
behoud van natuur en het Bospark. 
De motie over de Fuse wordt uitgevoerd, d.w.z. er wordt een passende locatie gezocht waar
zij haar activiteiten kan voortzetten.

5 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

▾ 4. Gebiedsvisie omgeving Parochiehuis

menu

Wat willen we samen: Voor de hoek parochiehuis Bakel met een doorsteek naar het
nieuwe centrum van Bakel wordt een gebiedsvisie gemaakt.

Wat gaan we samen goed doen: In deze visie is aandacht voor de functie en toekomst van
het Parochiehuis waarbij de insteek is om het pand te behouden als beeldbepalend pand
voor Bakel. Daarnaast wordt onderzocht in hoeverre deze hoek en eventueel de gebouwen
eromheen geschikt zijn om door te ontwikkelen voor de combinatie woon/zorg maar ook
bijvoorbeeld een consultatiebureau. Er wordt een aansluiting gezocht bij het centrum (plan)
van Bakel.

▾ 5. Centrumplan Milheeze

Wat willen we samen: We maken een vervolgstap in de planvorming voor het
Centrumplan Milheeze.

Wat gaan we samen goed doen: De planvorming voor het Centrumplan Milheeze wordt
afgerond en de eerste stappen in de uitvoering worden gezet. Dit plan draagt bij aan een
vernieuwing van de MFA en de gymzaal. Daarnaast zetten we in op een leefbaar centrum
met een veilige haal- en brengroute voor de basisschool, voldoende groen en woningbouw.
De wens van het dorp voor een supermarkt moet in dit plan een prominente plek krijgen.

▾ 6. Herinrichting centrum Handel

Wat willen we samen: We nemen een besluit over de inrichting van het centrum van
Handel.

Wat gaan we samen goed doen: Voor het centrum van Handel ligt een plan en een recent
uitgevoerde enquête. Deze komen niet overeen. Voor het einde van 2022 komen we samen
met het dorp tot een gedragen plan. Begin 2023 wordt een besluit genomen om tot
uitvoering over te kunnen gaan. We zoeken naar een middenweg tussen datgene wat het
dorp wenst en de financiële consequenties. Uitgangspunt daarbij is een supermarkt met
woningbouw en parkeren.

6 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

▾ 7. Commanderijcollege

menu

Wat willen we samen: Wat gaan we samen goed doen: We voeren een scenario-
onderzoek uit voor het Commanderijcollege. Op basis daarvan nemen we een besluit
welke keuze gemaakt wordt voor de toekomst.

Wat gaan we samen goed doen: Voor het Commanderijcollege is een totaalplaatje
gemaakt met leerlingenprognoses en de daarbij behorende normbedragen. Verschillende
alternatieven zijn in kaart gebracht. Daarop komt een verdiepingsslag waarbij integraal
gekeken wordt naar het geheel in relatie tot de locatie. In lijn met de motie van de raad van
november 2021 wordt in het najaar van 2022 aan de raad een scenariokeuze voorgelegd. In
de kadernota 2023 wordt – in lijn met eerder genoemde motie – een bedrag opgenomen. De
gemeente is in de lead, het Commanderijcollege wordt als volwaardige
samenwerkingspartner betrokken.

▾ 8. Berglarenschool en het Venster

Wat willen we samen: We realiseren nieuwbouw voor de Berglarenschool en het Venster
samen. We maken een plan voor de herontwikkeling van de locatie van het Venster. In
2023 verrichten we de eerste uitvoeringswerkzaamheden voor de nieuwe school.

Wat gaan we samen goed doen: We realiseren nieuwbouw voor de Berglarenschool en het
Venster samen. We maken een plan voor de herontwikkeling van de locatie van het Venster.
In 2023 verrichten we de eerste uitvoeringswerkzaamheden voor de Berglarenschool.
De nieuwbouw voor de Berglarenschool zit in de begroting. De nieuwbouw wordt de
vervanging voor zowel de Berglarenschool als het Venster en komt terug op de plek van de
Berglarenschool. De plek waar het Venster nu staat kan dan opnieuw ontwikkeld worden. De
Petrus Dondersschool met haar eigen identiteit houden we in stand.

▾ 9. Eén Cultuurhuis

Wat willen we samen: We maken voor de meest noodzakelijke investeringen in de
bestaande panden een projectbudget vrij totdat een besluit genomen is over het
cultuurhuis. Het concept voor 1 Cultuurhuis houden we overeind.

7 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

Wat gaan we samen goed doen: Het concept voor 1 Cultuurhuis blijft overeind. De komende
periode gebruiken we om daarvoor een richtinggevende keuze te maken. Tegelijkertijd moet
menu
invulling gegeven worden aan de huidige panden van zowel Kunstlokaal als De Eendracht.
Daarvoor moet een plan ontwikkeld worden waarin de meest noodzakelijke investeringen
opgenomen worden in relatie tot de tijd. Uitgangspunt daarbij is dat de panden hun functie
kunnen blijven vervullen en mensen daar goed ontvangen kunnen worden totdat het
Cultuurhuis is gerealiseerd. 

▾ 10. Proeftuin Elsendorp

Wat willen we samen: We brengen de Proeftuin Elsendorp tot een goed einde en maken
initiatieven mogelijk. Daarbij betrekken we nadrukkelijk de inwoners uit Elsendorp en
geven hen een stem bij het uitwerken van het meerwaardenplan.

Wat gaan we samen goed doen: Het bestemmingsplan met verbrede reikwijdte voor de
Proeftuin Elsendorp ligt ter inzage. Daarop zijn veel zienswijzen ingekomen. Er worden veel
gesprekken gevoerd om de schouders eronder te kunnen zetten, de zienswijzen te
bespreken en op te lossen. We brengen het bestemmingsplan tot een goed einde en maken
initiatieven mogelijk. Bij het uitwerken van het meerwaardenplan is het doel om mensen uit
Elsendorp nadrukkelijk te betrekken en een stem te geven. Het doel van de Proeftuin blijft
overeind, de komende periode laten we het tot uitvoering komen. 

▾ 11. Golfbaan Stippelberg

Wat willen we samen: We ontwikkelen golfbaan Stippelberg economisch door.

Wat gaan we samen goed doen: Het onderzoek naar verdere ontwikkeling van de Bakelse
Plassen en recreatie daaromheen is uitgevoerd. De uitkomsten daarvan worden binnenkort
definitief. De uitdaging ligt in de ruimtelijke component. We willen het stiltegebied behouden,
dit geeft kwaliteit én mogelijkheden. We bekijken de Golfbaan en de omgeving integraal.
Ontwikkelingen die voorbij komen en ingrijpen op het gebied Stippelberg moeten dus ook op
die manier bekeken worden. Er moet respect zijn voor ruimte en rust, daarmee kun je ook
een specifieke doelgroep bereiken die graag in zo’n omgeving recreëert. Met deze
ontwikkeling borgen we dat de Golfbaan de, door de gemeente verstrekte, lening terug kan
betalen. 

8 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

▾ 12. N279

menu

Wat willen we samen: Voor de N279 blijven we inzetten op een 2x2-baans,
verkeersveiligheid en géén omleiding bij Dierdonk.

Wat gaan we samen goed doen: De functie van Gemert-Bakel binnen de Metropoolregio
Eindhoven (MRE) en Brainport moet onderdeel zijn van onderhandelingen. Daarbij moeten
ook de componenten huisvesting en bereikbaarheid worden meegenomen. Gemert-Bakel
mag niet onderbedeeld worden op deze gebieden.

▾ 13. Vliegbasis De Peel

Wat willen we samen: We blijven inzetten op geen reactivering.

Wat gaan we samen goed doen: We maken een pro-actief plan voor vliegbasis De Peel
waarin de effecten van overlast in kaart gebracht zijn en de wensen voor Gemert-Bakel
helder zijn als de vliegbasis geactiveerd wordt. 
De kans bestaat dat de inspanningen op dit dossier groter gaan worden de komende jaren.
De inzet is en blijft: geen reactivering. Er zijn voldoende alternatieven in Nederland, waarom
niet daar? Mocht reactivering toch de realiteit gaan worden dan blijven we in gesprek met als
doel zoveel mogelijk compensatie van de overlast voor onze inwoners.

3. Bouwstenen

▾ 1. Woningbouw, erfgoed, arbeidsmigranten en volkshuisvesting (inclusief bijbehorende
Ruimtelijke ordening)

Wat willen we samen: We versnellen de woningbouw en streven naar de realisatie van
2400 woningen binnen 10 jaar.

Wat gaan we samen goed doen: We maken en hanteren een afwegingskader voor het
toetsen van woningbouwplannen om de gewenste woningbouwversnelling te realiseren. Het
doel is om de woningbouw aan de gang te houden, ook gezien de huidige omstandigheden

9 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

in de wereld. We herijken de woonvisie per kern en kijken waar de huidige normen voor
groen, water en parkeren aangepast kunnen worden. We faciliteren Collectief Particulier
Opdrachtgeverschap (CPO) en staan positief tegenover gezamenlijke initiatieven en
bijzondere woonvormen zoals bijv. tiny houses. Het afwegingskader bevat een strategische
aanpak om de volgorde van behandeling van bouwplannen te stroomlijnen. We onderzoeken
hoe we de voorwaarden voor boerderijsplitsingen kunnen verruimen om daarmee de
mogelijkheden voor boerderijsplitsingen te vergroten. Daarnaast maken we een visie op
woon-zorg combinaties zoals bijvoorbeeld het ”samen thuis – huis”. Dit is een andere vorm
van woonzorg voor ouderen. Daarbij betrekken we externe partners zoals Goed Wonen en
de Zorgboog.

menu

Wat willen we samen: We bouwen voor onze eigen inwoners en werknemers. 

Wat gaan we samen goed doen: We stellen een zelfbewoningsplicht in voor alle nieuwe
woningen om te voorkomen dat beleggers hiermee aan de haal gaan. We maken een keuze
bij de toedeling van nieuwe woningen waarbij we naast voorrang voor eigen inwoners ook
voorrang geven aan werknemers die in Gemert-Bakel werken. Daarvoor maken we een
voorrangsregeling. 

Wat willen we samen: We zijn voorbereid op de schaalsprong die in de regio op ons
afkomt.

Wat gaan we samen goed doen: Om de groei van bedrijvigheid en talent te huisvesten en
tegelijk een aantrekkelijk woon- en leefklimaat te blijven bieden voor alle inwoners van onze
regio is een heuse ruimtelijke schaalspong nodig op het vlak van wonen, werken en
mobiliteit. Richting de regio spreken we de ambitie uit om te groeien en dus voldoende
huisvestingsmogelijkheden te bieden. We zitten aan de rand. We willen de boot niet missen
in Gemert-Bakel. We gaan daarom regionaal en proactief acteren om voorbereid te zijn op
de schaalsprong. We kopen proactief en strategisch grond aan om de forse
woningbouwopgave te kunnen realiseren.

▾ 2. Transitie buitengebied, landschapsbeheer, water en natuurontwikkeling (inclusief
bijbehorende Ruimtelijke ordening en omgevingsvisie)

Wat willen we samen: We houden het buitengebied levendig en leefbaar. Elke

10 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

ontwikkeling moet een verbetering zijn voor de omgeving. Daarbij wordt de ontwikkeling
van water en natuur gestimuleerd.
menu

Wat gaan we samen goed doen: In de omgevingsvisie (gebiedsagenda’s) gaan we bepalen
wat waar mogelijk gaat worden. We houden vast aan de afspraak dat politiek gevoelige
onderwerpen naar de raad komen. Het geurbeleid wordt geëvalueerd en er wordt onderzocht
of er verbeteringen mogelijk zijn op locaties met geuroverlast. 
Ook het VAB-beleid evalueren we. Naar aanleiding van deze evaluatie wordt gekeken in
hoeverre aanpassing nodig is met in ons achterhoofd het doel om het voor stoppende
agrariërs mogelijk te maken over te schakelen naar andere economische pijlers. Dit mag
echter geen belemmering vormen voor zittende bedrijven. We bepalen wanneer rood voor
rood toegepast mag worden en wanneer eventueel toch maatwerk aan de orde is waarbij het
uitgangspunt is alleen indien redelijk, billijk en goed uitlegbaar naar de omgeving. Daar waar
koppelkansen ontstaan ten aanzien van water en natuur worden deze gepakt. We voeren de
dialoog met initiatiefnemers om meer te bereiken met elkaar op dit gebied. 
We hebben aandacht voor de sociale en gezondheidscomponent bij stoppende
ondernemers in het buitengebied en pakken daarin een faciliterende rol. Daarbij wordt de
menselijke maat gehanteerd en bewegen we actief om samen met de ondernemer het traject
tot stoppen te doorlopen. 
Gemert-Bakel is een gemeente met zeer diverse grondwaterstanden, onder andere
veroorzaakt door de peelrandbreuk. We onderzoeken of een waterbergingsnorm per gebied
beter aansluit bij de behoefte. In de toekomst komen steeds meer piekbuien voor. Hiervoor
willen we als Gemert-Bakel klaar zijn. Komende jaren wordt geïnvesteerd  in het verder
afkoppelen van hemelwater en het zoeken naar nieuwe waterbergingsgebieden. Deze
gebieden kunnen ervoor zorgen dat hevige regenval niet meer leidt tot overlast en kan
zorgen voor het vasthouden van water in gebieden voor drogere periodes. We maken een
plan om de overstorten en overlast hiervan aan te pakken. 
We gaan ‘lege’ vergunningen actief intrekken om te voorkomen dat de latente ruimte kan
worden benut. We beginnen met een inventarisatie, daarna bepalen we welke vergunningen
ingetrokken worden. We beginnen met de oudste vergunningen. 
We handelen in de geest van het Schone Lucht Akkoord en vertalen dit voor Gemert-Bakel
naar een plan van aanpak (gereed Q1 2023) met daarin 10 concrete verbeterpunten die de
komende jaren uitgevoerd worden. 

▾ 3. Verkeer, onderhoud wegen en mobiliteit

11 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

Wat willen we samen: We maken Gemert-Bakel verkeersveiliger en verbeteren de
bereikbaarheid. 

menu

Wat gaan we samen goed doen: We maken een mobiliteitsvisie voor Gemert-Bakel zodat
we keuzes kunnen maken voor zowel onderhoud en beheer van bestaande wegen als bij de
aanleg van nieuwe wegen. Uitgangspunt is dat de wegen duurzaam veilig worden ingericht.
Extra aandacht gaat uit naar toegankelijkheid, kwetsbare verkeersdeelnemers en veilige
sport- en schoolroutes. 
Fietspaden en trottoirs krijgen de komende tijd extra aandacht. Het onderhoud krijgt hier een
forse impuls zodat reizigers sneller de keuze voor lopen of de fiets gaan maken. Ook wordt
gekeken naar een optimalisatie van het totale fietsnetwerk inclusief snelfietsroute, in en
extern. 

Wat willen we samen: We zetten in op alternatieve verbindingslijnen richting Eindhoven
en Helmond, maar zeker ook richting Boxmeer en Nijmegen om de duurzame
schaalsprong in de regio te kunnen maken. 

Wat gaan we samen goed doen: Gemert-Bakel is een verbindende schakel tussen
Helmond en Meierijstad en Eindhoven en Boxmeer/Nijmegen. Tussen AgriFood Capital,
Greenport Venlo en Nijmegen. Het versterken van de N-wegen structuur, het doortrekken
van de A77, of een lightrailverbinding (lobby voor een station in Gemert) kunnen hiervoor
mogelijkheden zijn. We geven regionaal het signaal af dat we verder kijken dan het gebied
van de Metropoolregio Eindhoven.

Wat willen we samen: We zetten in op een oplossing voor het knelpunt Beekse Brug, een
versnelde aanpak van de grote rotonde aan de Broekdalerlaan, de rotondes West-om en
Oudestraat (N272), een natuur/wandelgebied van Molen ”de Volksvriend” tot Beeksedijk
ter hoogte van Champignonkwekerij Gemert (gelijk aan Noord-Om) en een stevige
verbetering van de N279.

Wat gaan we samen goed doen: Voor de N279 zetten we in op 2x2-baans,
verkeersveiligheid en geen omleiding bij Dierdonk, in lijn met het eerder ingediende beroep.

Wat willen we samen: We zetten in op het voorkomen van verdere verschraling van het

12 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

openbaar vervoer. Jaarlijks bepleiten we onze wensen bij de provincie ten aanzien van
het openbaar vervoer. We zetten in op versterking van bestaande lijnen en op
innovatieve concepten.

menu

Wat gaan we samen goed doen: We onderzoeken of een extra buurtbus vanuit De Rips via
Bakel naar Gemert mogelijk is. Daarnaast zetten we in op een verhoging van de frequentie
van de bus naar Boxmeer  en bereiken dat deze ook tijdens de vakanties rijdt. Daarbij
zoeken we de samenwerking op met Land van Cuijk.

▾ 4. Economie (inclusief bedrijventerreinen), retail, horecabeleid en toerisme

Wat willen we samen: Om klaar te zijn voor de schaalsprong in de regio zetten we in op
het toevoegen van meer m² bedrijventerrein. Zoals in Bakel, Milheeze en de uitbreiding
van Smartpark in Gemert. Tevens ontwikkelen we een visie voor industrieterreinen
Zandstraat en de Fuik.

Wat willen we samen: We verbeteren de dienstverlening naar onze ondernemers in de
recreatieve sector.

Wat gaan we samen goed doen: Het nachtregister wordt vereenvoudigd zodat niet
meer dan de wettelijk vereiste gegevens opgevraagd worden.

Wat willen we samen: We zetten in op meer levendigheid in het centrum met bij voorkeur
veel evenementen.

Wat gaan we samen goed doen: We maken een terrassenbeleid zodat
horecaondernemers hun terrassen kunnen uitbreiden. Voor evenementen wordt gekeken of
deze in het centrum gehouden kunnen worden. Hiervoor dienen op voorhand duidelijke
afspraken te worden gemaakt met organisatoren, handhaving en belanghebbenden in het
centrum. Overlastsituaties lossen we samen op met de initiatiefnemers en voorkomen we.
Terugkerende overlast heeft uiteindelijk consequenties voor vervolgmogelijkheden van
evenementen.

Wat willen we samen: We stimuleren en versterken toerisme en recreatie vanuit de eigen

13 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

identiteit en door regionaal te denken.
We stellen een visie op voor toerisme en recreatie.

menu

Wat willen we samen: We zorgen ervoor dat ondernemers weten wie hun aanspreekpunt
in de gemeente is. 

Wat gaan we samen goed doen: Daar zetten we actief op in zowel in communicatie als in
overlegstructuren.

▾ 5. Sport, sportstimulatie en sportaccommodaties

Wat willen we samen: We uniformiseren de afspraken rondom sport-vastgoed en zetten
het lopende traject van het sport-vastgoedbeleid voort.

We ontzorgen sportverenigingen voor het onderwerp legionella.

Wat gaan we samen goed doen: Legionella nemen we als verantwoordelijkheid voor de
gemeente op. Daarvoor gaan we met alle betrokken sportverenigingen 1 op 1 het traject
doorlopen zodat daarover goede eenduidige afspraken gemaakt kunnen worden.

Wat willen we samen: We steken in op het overeind houden van alle sportverenigingen
en bekijken wat daarvoor nodig is. We zijn als gemeente daarin verbinder en facilitator.

Wat gaan we samen goed doen: We ondersteunen de samenwerking tussen verenigingen
en omnisport. We stimuleren sport en bewegen waarbij we nastreven dat iedere kern zijn
eigen voorzieningen hierin behoudt. We belonen verenigingen die komen met goede
initiatieven om inzet door vrijwilligers te stimuleren. Daarvoor kijken we naar de
mogelijkheden in het subsidiebeleid en passen we dit beleid indien nodig aan. We zetten in
op het belonen van initiatieven in het kader van wederkerigheid. We onderzoeken hoe we
nieuwkomers kunnen enthousiasmeren om te sporten en/of vrijwilliger te worden bij
sportverenigingen. Dit doen we samen met de sportverenigingen.

Wat willen we samen: We faciliteren en stimuleren onze inwoners om te sporten en

14 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

scheppen ruimte voor sportprojecten in relatie tot cofinanciering.

menu

Wat gaan we samen goed doen: We behouden de buurtsportcoaches en maken daarin
combinaties met sociale doelen zoals ouderenzorg en zorg voor mensen met beperkingen.
We blijven aangehaakt bij Uniek Sporten. Het lokaal beweegakkoord en het lokaal preventie-
akkoord worden voortgezet. We anticiperen op cofinanciering vanuit het Rijk zoals
bijvoorbeeld beweegtuinen.

▾ 6. Financiën, bouwgrondexploitatie en Vastgoed

Wat willen we samen: We houden het gemeentelijke huishoudboekje op orde en zetten
het herstelplan voort.

Wat gaan we samen goed doen: We investeren gericht en houden ons aan de afgesproken
regels voor een gezonde financiële balans. We verhogen de OZB niet met uitzondering van
inflatie of als dit echt noodzakelijk is. We vergroten het budget voor de aankoop van gronden
voor woningbouwversnelling als dat kan.

Wat willen we samen: De gemeente neemt meer de lead in het aankopen van grond en
het faciliteren van woningbouw. Daarbij moeten grondprijzen aantrekkelijk en betaalbaar
zijn.

Vastgoed van de gemeente dient goed in beeld te zijn. 

Wat gaan we samen goed doen: Voor al het gemeentelijk vastgoed is in beeld wat de
status is en wat het toekomstplan voor deze locatie is.

▾ 7. Dorpsraden, MFA’s en burgerparticipatie

Wat willen we samen: We zetten in op effectief samenwerken met de dorpsraden als
gesprekspartner.

Wat gaan we samen goed doen: Samen geven we met de dorpsraden verder vorm aan
legitimatie vanuit hun achterban. Hoe liggen verantwoordelijkheden/bevoegdheden? Hoe

15 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

worden stemmen/signalen uit de achterban opgehaald? Daarmee geven we de dorpsraden
daadwerkelijk positie. We zijn daarbij scherp op conflictenbelang.
menu

Wat willen we samen: We maken verantwoordelijkheden met betrekking tot de MFA’s
helder en harmoniseren deze verder.

Wat gaan we samen goed doen: We hebben in elke kern een MFA. Het is belangrijk om
afspraken te maken wie waarvoor verantwoordelijk is en daarin gelijkheid na te streven. 

Wat willen we samen: We ontwikkelen en ondersteunen burgerparticipatie verder. 

Wat gaan we samen goed doen: We stimuleren en ondersteunen burgerinitiatieven als
deze een bepaald maatschappelijk probleem oplossen en er voldoende draagvlak voor de
oplossing is. Via de raad kan het politiek standpunt opgehaald worden. We ontwikkelen
daarvoor kaders/richtlijnen die ruimte bieden voor de invulling van burgerparticipatie. Daarin
wordt het instrument burgerinitiatief verder vorm gegeven zodat inwoners dit kunnen
inzetten.

Wat willen we samen: We ondersteunen de vrijwilligers beter en geven hen meer
waardering. 

Wat gaan we samen goed doen: Onze vrijwilligers zijn belangrijk voor het in stand houden
van de mooie sociale netwerkstructuur die we als Gemert-Bakel hebben en waar we trots op
zijn. Deze onmisbare mensen mogen meer gewaardeerd worden. Dit krijgt komende tijd
extra aandacht onder andere binnen de aanpassing van het subsidiebeleid.

▾ 8. Openbaar beheer (inclusief wijkschouw), speelgelegenheden en afval

Wat willen we samen: We verhogen het ambitieniveau voor groenonderhoud om de
leefomgeving aantrekkelijker te maken. 

Wat gaan we samen goed doen: Het ambitieniveau voor groenonderhoud verhogen we om
de beeldkwaliteit te verbeteren. Dit verwerken we in het groenbeleids- en groenbeheerplan.
We bekijken samen met onze buitendienst, Senzer en eventueel externe partners hoe

16 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

invulling gegeven kan worden aan het behalen en behouden van het hogere ambitieniveau.
De eigen buitendienst blijft daarbij een belangrijke rol spelen.
menu

Wat willen we samen: Door middel van de Wijkschouw lossen we knelpunten met
betrekking tot leefbaarheid en veiligheid van de openbare ruimte sneller op.

Wat gaan we samen goed doen: In 2022 zijn we gestart met de Wijkschouw. Deze levert
snelle resultaten op bij het oplossen van knelpunten in de openbare ruimte. Dit zetten we de
komende periode voort.

Wat willen we samen: We zorgen ervoor dat speelgelegenheden meer beschikbaar zijn
voor alle doelgroepen en leeftijden. Een aantrekkelijk aanbod passend bij diverse
doelgroepen.

Wat gaan we samen goed doen: We staan positief tegenover initiatieven van inwoners zelf.
Met name als er ook een beweegprogramma aan vastgekoppeld is. Dit wordt opgenomen in
de actualisatie van het speelbeleid. Daarin geven we ook meer aandacht aan
speelgelegenheden voor de oudere jeugd zodat ook voor hen meer plekken ontstaan waar
ze elkaar kunnen ontmoeten.

Wat willen we samen: We zetten in op een schoner Gemert-Bakel samen met onze
inwoners.

Wat gaan we samen goed doen: Afval is nog steeds een belangrijk punt van zorg, daarvoor
ontwikkelen we beleid waarin onderwerpen als haakjes aan lantaarnpalen en het verzamelen
van kleine plastic statiegeldflesjes een plek krijgen. We ondersteunen initiatieven die helpen
Gemert-Bakel schoner te krijgen zoals Schoon Gemert-Bakel. 

▾ 9. Energie en klimaat

Wat willen we samen: We stimuleren inwoners om te verduurzamen, energie op te
wekken en energie te besparen door isolatiemaatregelen te treffen. Ook verhuurders
worden gestimuleerd om energiebesparende maatregelen te treffen. 

17 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

menu

Wat gaan we samen goed doen: We staan open voor alternatieve energiebronnen die
bijdragen aan onze klimaatdoelstellingen mits daarvoor voldoende draagvlak is. De
energietransitie vergt continue bijstelling vanwege snelle en onvoorziene veranderingen.
Maar draagvlak blijft voorop staan. De transitie dient weloverwogen te worden uitgevoerd
waarbij reële moderne technieken moeten worden toegepast. 
Energieleveranciers kunnen worden gezocht dicht bij de afnemers om hiermee kosten te
verlagen en efficiëntie te verhogen. 
We nemen in de regio het initiatief, om niet van hoger hand zaken opgelegd te krijgen, om
de samenwerking op het gebied van klimaatdoelstellingen een stap verder te krijgen. We
ondersteunen innovaties en faciliteren pilots op het gebied van energie. 
Keuze van energieleveranciers of opwekkers worden genomen op basis van efficiëntie en
kosten. Draagvlak is belangrijk maar zal niet altijd leidend zijn. 

Wat willen we samen: Door herstel van de biodiversiteit behouden we een gezonde,
aantrekkelijke en toekomstbestendige leefomgeving voor mens en dier.

▾ 10. Jeugdzorg, WMO, Participatiewet

Wat willen we samen: We zijn voorbereid op de toekomst van de zorg.

Wat gaan we samen goed doen: We gaan onderzoeken wat nodig is om de
dorpsondersteuners goed te laten blijven functioneren.  We gaan strategische allianties aan
met zorgaanbieders en externe partijen om voorbereid zijn op de toekomst van de zorg. We
laten dorpsondersteuners gesprekken voeren met jonge kinderen die mantelzorg uitvoeren
om hen in beeld te krijgen en iets voor hen te kunnen organiseren. Jeugdzorg faciliteren we
lokaal en dichtbij en we verkleinen de wachtrijen voor jeugdzorg. We zetten meer in op
eenzaamheid onder jongeren en ouderen. We kijken of we invulling kunnen geven aan de
behoefte aan mantelzorgwoningen en pré-mantelzorgwoningen (voordat je zorg nodig hebt
vanaf 65 jaar).

▾ 11. Schulddienstverlening en armoedebeleid

Wat willen we samen: Onze inwoners kunnen meedoen in de maatschappij.

Wat gaan we samen goed doen: De maatschappij ontwikkelt zich digitaal heel snel. We

18 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

geven daarom extra aandacht voor mensen die laaggeletterd zijn en daarmee vaak ook
moeite met digi-vaardigheden hebben.  
Er wordt steviger ingezet op schuldenproblematiek. Daarin gaan we zorgen voor meer
samenwerking met bewindvoerders en budgetcoaches. Hiervoor wordt een langetermijnvisie
ontwikkeld met daarin onder ander aandacht voor vroeg signalering.

menu

▾ 12. Onderwijs en onderwijshuisvesting (exclusief grote projecten op dit gebied)

Wat willen we samen: We houden en continueren de doorgaande leerlijn en borgen het
basisonderwijs in iedere kern.

Wat gaan we samen goed doen: We behouden speciaal onderwijs en hebben aandacht
voor jongeren buiten het regulier onderwijs. Aanvullende onderwijsbehoeften faciliteren we
waar mogelijk in de eigen gemeente.
Het Integraal HuisvestingsPlan (IHP) wordt toekomstbestendig gemaakt en doorgerekend.

▾ 13. Volksgezondheid  en preventie

Wat willen we samen: We helpen jongeren meer om kansrijk en gezond op te groeien.

Wat gaan we samen goed doen: We maken ons zorgen over de toenemende verslaving
aan bijvoorbeeld alcohol, drugs, games en gokken. We helpen jongeren tussen 12 en 20 om
verslavingen te voorkomen door alternatieven te bieden en passen daarbij de werkwijze van
het IJsland-model toe.

Wat willen we samen: We ondersteunen initiatieven die bijdragen aan het voorkomen van
eenzaamheid.

Wat gaan we samen goed doen: De mogelijkheden om eenzaamheid bij jongeren en
ouderen te voorkomen onderzoeken we verder en voeren we uit in de praktijk. Denk daarbij
bijvoorbeeld aan jongeren die ouderen helpen bij het voorkomen van cybercriminaliteit en
het koppelen van kinderdagopvang aan dagbesteding van ouderen/ouderenzorg. 
We maken ons zorgen over de wachtlijsten ter voorkoming van depressieklachten en blijven
hierover in overleg blijven met zorgverleners.
We ontwikkelen de gemeente verder door als dementie-vriendelijke gemeente.

19 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

▾ 14. Personeel en organisatie, dienstverlening (inclusief communicatie) en coördinatie van
menu
beleid

Wat willen we samen: We vervolgen de optimalisatie van de organisatie zoals deze is
ingezet.

Wat gaan we samen goed doen: De organisatieontwikkeling wordt vervolgd zoals
afgesproken. We zetten in op het aantrekken van talenten, bieden stagiaires een plek en
ontwikkelen beleid voor het binden en boeien van het personeel. 

Wat willen we samen: We zijn een warm welkom voor onze inwoners met behoud van
menselijk contact. We bieden een hoge kwaliteit van dienstverlening. 

Wat gaan we samen goed doen: De digitale dienstverlening wordt verbeterd met speciale
aandacht voor de digitaal minder onderlegde mensen. Actuele onderwerpen op de website
moeten voorop staan zodat deze makkelijk te vinden zijn. We blijven inwoners daarnaast
faciliteren bij de balie. Het protocol dienstverlening wordt geëvalueerd en bijgesteld waarbij
we een hogere servicegerichtheid nastreven. Dit nemen we ook mee in de optimalisatie van
de organisatie.
We communiceren proactief en op het niveau van begrijpelijke taal.
In onze communicatie stellen we de inwoners centraal. We leiden onze medewerkers op om
invulling te kunnen geven aan een goede communicatie. Deze communicatie past bij
opgavegericht of programmatisch werken. We bekijken of de Factor C methode daarvoor
geschikt is. De gemeenteraad pakt ook een rol in haar communicatie om de politiek dichter
bij de inwoners te brengen.

Wat willen we samen: We werken meer programmatisch om de doelen in onze
veranderopgaven sneller te behalen.

Wat gaan we samen goed doen: Door programmatisch te werken kan gericht
samengewerkt worden aan doelen van veranderopgaven zoals transitie buitengebied,
klantgerichtere dienstverlening of betere bereikbaarheid. 

▾ 15. Openbare orde en veiligheid, integraal veiligheidsbeleid en coördinatie van handhaving

20 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

Wat willen we samen: We zetten in op een eigen loket voor aangiften in het
gemeentehuis. Iedereen moet veilig over straat kunnen.

menu

Wat gaan we samen goed doen: We zoeken de verbinding met de politie en BOA’s om
problemen rondom veiligheid in de wijk beter en sneller op te kunnen lossen. We gaan voor
meer blauw op straat. 
We hanteren de menselijke maat bij handhaving en we prioriteren op de hoogste risico’s en
de meeste overlast.
We organiseren meer synergie tussen het ruimtelijk traject en handhaving zodat de
menselijke maat en de best mogelijke aanpak hieruit voort kunnen komen. 
We zetten het Peelland Interventie Team voort en faciliteren dit team maximaal.
We zetten ons in om de aanrijdtijden van brandweer en ambulance zo klein mogelijk te
houden. We gaan in gesprek met de brandweer om te kijken hoe we ze beter kunnen
faciliteren om dit te bereiken. Daarnaast willen we de eigen brandweerkazernes behouden.
We blijven ons inzetten voor een verbetering van de aanrijdtijden van de ambulance en het
behouden van de functie First Responder. 

▾ 16. Evenementen, kermissen en markten

Wat willen we samen: We stimuleren bruisende centra.

Wat gaan we samen goed doen: We stimuleren bruisende centra door evenementen zoals
festivals, markten en kermis terug naar de centra te krijgen. Daarbij proberen we
koppelkansen te pakken om de economie breed te stimuleren. We gaan jongeren, in diverse
leeftijdscategorieën, hierbij meer en actief betrekken.

▾ 17. Gemeentearchief

Wat willen we samen: We behouden en promoten het eigen gemeentearchief.

Wat gaan we samen goed doen: Het archief in Gemert promoten we beter zodat mensen
beter weten wat daar te vinden is. Daarmee willen we het gebruik van het archief ook
verbeteren en vergroten. We kijken of er meer combinaties te leggen zijn tussen het archief
en recreatie en toerisme.  

21 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

▾ 18. Cultuur, Cultuurbeleid en cultuuraccommodaties (exclusief cultuurhuis)

menu

Wat willen we samen: We stellen cultuurbeleid inclusief een uitvoeringsagenda vast.

Wat gaan we samen goed doen: We bereiden een nieuw cultuurbeleid voor. De komende
periode krijgt dit handen en voeten met een uitvoeringsagenda die we samen met
cultuurmakers maken. Met aandacht voor cultuur voor kinderen.  

▾ 19. Regionale samenwerking

Wat gaan we samen goed doen: Iedere wethouder/portefeuillehouder pakt een rol in de
regio. Daarmee halen we kansen naar Gemert-Bakel en profileren we ons in de regio. 

22 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

Tot slot
Dit coalitieakkoord wordt gesteund door de fracties en de kandidaat-wethouders van CDA
Gemert-Bakel, Dorpspartij en Lokale Realisten. We hebben in dit coalitieakkoord uitvoerig stil
gestaan bij grote en of strategische projecten en de diverse beleidsterreinen. Toch is dit akkoord
niet volledig. Er komen ook deze coalitieperiode onvoorziene onderwerpen op ons pad.
Daarnaast moet er ruimte blijven om uitvoering te geven aan initiatieven vanuit de
gemeenschap.

menu

Wij nodigen de collega partijen, achterbannen en iedereen in Gemert-Bakel van harte uit om de
komende vier jaar met ons in gesprek te gaan en te blijven. Gesprekken op basis van
vertrouwen en respect. Alleen zo kunnen we samen goed doen!

Gemert, 11 juli 2022,

Bijlage

23 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

▾ De portefeuilles: 

menu

Burgemeester
Michiel van Veen 
Beleidsterrein: Algemene zaken
• Coördinatie van het beleid 
• Algemene en bestuurlijke zaken 
• Openbare orde en veiligheid 
• Integraal veiligheidsbeleid 
• Coördinatie van handhaving Informatiebeleid (wo. WOO) 
• Evenementen, kermissen en markten 
• Gemeentearchief 
• Vliegbasis De Peel 
• Aanjager en bewaker van samenwerking college en raad 
• Aanjager en bewaker majeure projecten (samen met verantwoordelijk

portefeuillehouder) 

• Interne dienstverlening

Wethouder 1
Willeke van Zeeland (CDA, 1 fte)
Beleidsterreinen: Toekomstbestendig Buitengebied en Financiën 

• 1e locoburgemeester 
• Ontwikkeling Buitengebied 
• Landschapsbeheer en natuurontwikkeling 
• Water 
• Omgevingsvisie 
• Financiën 
• Vastgoed 
• Bouwgrondexploitatie en grondzaken 
• Bakelse Plassen

Wethouder 2
Wilmie Steeghs (Dorpspartij, 1 fte)
Beleidsterreinen: Zorg, Welzijn en Onderwijs 

• 2e locoburgemeester 
• Jeugdzorg en WMO
• Participatiewet 

24 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

menu

• Welzijn
• Schulddienstverlening en armoedebeleid
• lnburgering 
• Subsidiebeleid en gebouwenbeheer 
• Onderwijs en onderwijshuisvesting 
• Volksgezondheid 
• Cultuur
• Communicatie 
• Personeel en organisatie

Wethouder 3
Martien Bankers (LR 0,8 fte) 
Beleidsterreinen:  Economie, Duurzaamheid en Recreatie 

Meer adressen en openingstijden

• 3e locoburgemeester 
Openingstijden gemeentehuis
• Economische zaken  (inclusief MRE)
maandag: 09.00 - 19.00 uur
• Bedrijventerreinen 
dinsdag t/m donderdag:  09.00 - 17.00 uur
• Arbeidsmigranten 
vrijdag: 09.00 - 12.30 uur
• Afval en milieu 
• Energie, duurzaamheid en klimaat
• Toerisme en recreatie 
• Golfbaan
• Sport en sportaccommodaties 
• Dorpsraden en burgerparticipatie 
• Retail (inclusief horeca- en terrassenbeleid)
• Verkeersveiligheid en onderhoud wegen 

Bezoekadres
Ridderplein 1
5421 CV Gemert
Wethouder 4
Hanneke Coppens (CDA, 1 fte)
Postadres
Beleidsterrein: Wonen en levendige dorpscentra
Postbus 10.000
5420 DA Gemert

Gemeentearchief Gemert-Bakel
Adressen gemeentehuis

E-mail
gemeente@gemert-bakel.nl

• 4e loco burgemeester 
• Wonen 
• Volkshuisvesting 
• Monumenten 
• Kasteel 
Telefoon en Fax
• Wijkschouw (coördinerend, inhoudelijk per portefeuille oplossen) 
Telefoon: 0492-378500
• Openbaar beheer 
• Mobiliteit regionaal

25 van 26

2-5-2023 11:38

Samen Goed Doen | Gemeente Gemert-Bakel

https://www.gemert-bakel.nl/samen-goed-doen

Fax: 0492-366325

• Speelgelegenheden 
• Centrumontwikkelingen Bakel, Gemert, Milheeze en Handel

menu

Vervangingsregeling:
Wethouder 1 vervangt wethouder 2 bij afwezigheid en andersom
Wethouder 3 vervangt wethouder 4 bij afwezigheid en andersom
Wij zijn bereikbaar via

Facebook
Instagram
LinkedIn
Twitter
YouTube

Archief van deze website

© 2023 Gemeente Gemert-Bakel

26 van 26

2-5-2023 11:38

