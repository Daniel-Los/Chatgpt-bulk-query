en onderzoeken van kwantum-informatieverwerkingssystemen, zoals kwantumcomputers, kwantumcommunicatienetwerken en kwantumsensoren. Het doel van de master opleiding is om haar studenten diepgaande en gecombineerde kennis uit de vier disciplines (kwantum) fysica, wiskunde, elektrotechniek en informatica bij te brengen om hen in staat te stellen voorop te blijven lopen van fundamentele kennis van kwantumtechnologie en praktische toepassingen in het veld ontwikkelen. Beoogde start is september 2023. Accreditatie professional education Er zijn in 2022 geen accreditatie-activiteiten geweest in het kader van professional education. Educatieve module De TU Delft neemt deel aan het Experiment Educatieve Module (in het kader van het Besluit Experimenten Flexibel Hoger Onderwijs). In studiejaar 2021-2022 hebben zestien studenten deelgenomen, dit is een halvering ten opzichte van 2020-2021. Het experiment is in 2019 verlengd tot en met juni 2022. Dezelfde voorwaarden blijven gelden tot de wet in gaat. In verband met de verlening wordt de rapportage over de leeruitkomsten in het tijdvak 2016 tot en met 2020 na 2022 opgesteld. NPO Onderwijs In 2022 is het Nationaal Programma Onderwijs (NPO) het tweede uitvoeringsjaar ingegaan. Procesmatig Het plan voor de besteding van de NPO-middelen is met input vanuit de faculteiten, opleidingen en directies opgesteld. De Gezamenlijke Vergadering (GV) van de Ondernemingsraad en Studentenraad met het CvB is voorafgaand aan de formele besluitvorming betrokken geweest bij het opzetten van de plannen. Daarna is op 8 juli 2021 ingestemd met het plan. Vervolgens is op 13 juli 2021 een definitief besluit door het CvB genomen. Tussen de centrale projectleider NPO en de afdeling financin is ieder kwartaal overleg over de bestedingen, zo is er op tijd zicht op eventuele onderbestedingen en kan bijgestuurd worden. Minimaal twee keer per jaar spreekt de centrale projectleider NPO alle projectleiders over de voortgang van de projecten. In 2022 zijn er twee voortgangsrapportages opgesteld naar aanleiding van deze gesprekken. Deze rapportages zijn ook naar de medezeggenschap verstuurd. De projectleider heeft een eigen verantwoordelijkheid in de besteding van het projectbudget; schuiven in de posten kan, zonder centrale instemming, plaatsvinden. Indien er gekozen wordt voor een totaal andere inhoud of besteding van het geld is overleg noodzakelijk. Indien het project inhoudelijk afwijkt van wat er eerder met de medezeggenschap is afgestemd, zal dit ook met hen worden besproken. Bij bepaalde projecten zijn externe stakeholders betrokken, dit zijn onder andere stagebegeleiders op werkplekken, de gemeente en andere universiteiten. Zij worden door de betreffende projectleider betrokken bij de uitvoering van het project. De mate van betrokkenheid hangt af van de context van het project. 31 Jaarverslag 2022 TU Delft Inhoudelijk Het originele plan gaat uit van projecten op 4 onderdelen: In en doorstroom Welzijn Stageproblematiek Lerarenopleiding De opgelopen vertraging in 2021, door de COVID-19-pandemie en de daarmee gepaard gaande beperkende maatregelen is nog niet volledig ingelopen bij de meeste projecten. Daarnaast is er nog steeds een tekort aan personeel merkbaar, waardoor sommige projecten aanpassingen moeten doen in hun werkwijze of wordt er uitloop voorzien. Thema In en doorstroom Welzijn Stageproblematiek Lerarenopleiding Totaal Besteed .571 - Gepland . .056 Besteed . Gepland . .509 Gepland . Totaal besteed .401 Totaal gepland . Op de in en doorstroom zijn uiteindelijk zeven projecten binnen de TU Delft gevormd en wordt er aan het landelijke plan meegewerkt. Binnen het project MOOC pre-master Mathematics for Engineers is in 2022 grote voortgang geboekt. De eerste drie MOOCs zijn afgerond: Lineaire Algebra deel I, Kansrekening en Calculus I. De lancering van alle zes de MOOCs op EdX staat gepland in de zomer van 2023. De nazorgcursus voor internationale studenten die op afstand een Nederlandse taalcursus hebben gevolgd is succesvol. Er zijn meerdere groepen van start gegaan in de cursus. Tijdens de cursus werd er teruggegrepen op de inhoud van de online gevolgde taalcursus en werd een verdere introductie in de taal en het land gegeven. Deelnemers zijn erg enthousiast en zijn door de cursus deel geworden van een netwerk, hebben meer kennis van de Nederlandse taal en de stad Delft. De doelen van de cursus zijn bereikt. Twee projecten op in en doorstroom zijn in 2022 niet gestart. En van de projecten zal in 2023 alsnog starten, met de focus op wiskunde en leren studeren voor aanstaande studenten. Het project Verbetering feedback aan studenten zal niet meer starten. Dat heeft te maken met de schaalgrootte en bijkomende ICT-component waarvoor binnen NPO geen mogelijkheid is. Het project Teamwork is inmiddels uit andere middelen gefinancierd en er is dus geen noodzaak meer om dat vanuit NPO middelen te doen. PRogram of Innovation in MECHanics education (PRIMECH) is gericht op het herontwerpen van enkele vakken. In 2022 is een community of practice opgericht betrekking hebbend op de vakken Statics, Mechanics of Materials en Dynamics. Er zijn workshops georganiseerd voor alle docenten van het vak Statistics. Het project Reflectie als kerncompetentie heeft in 2022 pilots uitgevoerd binnen opleidingen. In het afgelopen jaar is de focus van het project verschoven van reflectie als een kerncompetentie met een focus op studiesucces naar reflectie als een kerncompetentie van een ingenieur. Op het welzijn van de studenten zijn uiteindelijk zeven projecten binnen de TU Delft gevormd en wordt er aan het landelijke plan meegewerkt. Binnen welzijn is er voornamelijk 32 Jaarverslag 2022 TU Delft ingezet op preventie. De inzet van extra (preventie) psychologen is in 2022 gecontinueerd. Zij geven workshops en ontwikkelen interventies. De flexibele schil om snel op te kunnen schakelen in psychologische zorg is in 2022 ook weer ingezet. De wachttijd voor de studentpsychologen is daardoor acceptabel gebleven in 2022. Om studenten (weer) welkom te heten en zich thuis te laten voelen aan de universiteit zijn diverse activiteiten georganiseerd. We zien dat studieverenigingen dankzij NPO een grotere rol kunnen nemen in de binding van studenten met de universiteit en het opbouwen en behouden van een netwerk. Daarnaast zijn er themaweken en diverse activiteiten rondom welzijn georganiseerd binnen verschillende NPO projecten. Specifiek voor de internationale studenten die naar Delft komen voor hun studie is er in 2022 een MOOC gelanceerd waarbij een eerste kennismaking met het Nederlands, Nederland en de TU Delft online plaatsvindt. De MOOC sluit aan op de Delftse taalmethode en kan in zes weken gevolgd worden vanuit het thuisland. Hierdoor hebben aankomende studenten een zachtere landing. Er zijn veel verzoeken om deel te nemen, ook buiten de TU Delft. Er is daarom een opschaling nodig van het platform waarbinnen de MOOC wordt aangeboden. Door veranderde inzichten zullen twee projecten die zich richtten op een festival en een sportkaart voor alle studenten in 2023 op een andere manier uitgevoerd worden. Omdat er in 2021 en 2022 hier nog geen middelen van zijn uitgegeven, hebben we bij die projecten te maken met een forse onderbesteding. Ook in 2022 zijn er aan de ontvangstweek (OWee) aanpassingen uitgevoerd binnen NPO. Dit had te maken met het bereiken van de internationale studenten, huidige tweedejaarsstudenten die vorig jaar geen introductieperiode konden bijwonen, een online gedeelte en meer aandacht voor het mentale welzijn. Al deze aanpassingen zijn naar tevredenheid uitgevoerd. Bij twee opleidingen was door de coronapandemie sprake van problemen in de stage. Bij de masteropleiding Aerospace Engineering was door de reisrestricties een achterstand bij veel studenten ontstaan in het volgen van een stage. In 2021 en 2022 zijn alle studenten met een dergelijke achterstand benaderd, ook zijn stages sneller goedgekeurd en is er door de opleiding actiever geholpen bij het zoeken van de stages. Het opheffen van de reisrestricties heeft ook geholpen. In de zomer van 2022 is het NPO project succesvol afgerond. Bij de masteropleiding Technical Medicine worden stages in het ziekenhuis gedaan, begeleiding dient daar ook plaats te vinden. Dat was door de COVID-19-pandemie een stuk lastiger. De opleiding is binnen het NPO project op zoek gegaan naar een manier om het reflecteren van de studenten op hun klinische ervaring toch goed vorm te geven. Een digitaal portfolio waarmee het reflecteren kan plaatsvinden en de doorlopende ontwikkeling in de gaten gehouden kan worden, is ontwikkeld en in 2022 is de eerste pilot daarmee uitgevoerd. De lerarenopleiding heeft in 2022 een nieuw projectplan geschreven voor de besteding van NPO middelen. Dit plan is op een later moment in 2022 gestart, waardoor niet het volledig geplande budget is uitgegeven. In dat plan zetten zij in op het gebruik van online onderwijs in de lerarenopleiding zelf, zodat studenten flexibeler het onderwijs bij hen kunnen volgen. Ook zal er lesmateriaal ontworpen worden zodat een docent de juiste vaardigheden opdoet om uiteindelijk zelf effectief online of hybride onderwijs te kunnen geven. De effectiviteit van stageplaatsen zal vergroot worden en de binding met de student en de universiteit vergroot. Al deze projecten zijn in 2022 van start gegaan. In 2023 en 2024 zullen enkele projecten uitgebreid worden of worden middelen anders verdeeld om een volledige besteding te krijgen. 33 Jaarverslag 2022 TU Delft