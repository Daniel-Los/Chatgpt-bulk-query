 
 
 
 
 
 
 

BELEIDSNOTA DUURZAAMHEID 2016-2020 met een doorkijk naar 2030 

 
 

‘De burger en de gemeenschap zijn zich bewust van hun impact op de leefomgeving 

en handelt hiernaar’ 

 
De gemeente Son en Breugel vindt het belangrijk om een de beleidsnota Milieu en 
Duurzaamheid 2012 – 2015 te actualiseren. Dat belang zien we terug in het Klimaatakkoord 
van Parijs en vanuit onze eigen intrinsieke motivatie, want duurzaamheid begint bij ons zelf 
en we zullen zelf onze eigen verantwoordelijkheid moeten nemen om er voor te zorgen dat 
er voor alle volgende generaties ook een leefbare planeet is, met al zijn biodiversiteit en 
natuurlijke eigenschappen en hulpbronnen. 
 
 
‘Duurzaamheid: een samenwerking tussen burgers, overheden, onderwijsinstellingen, 

bedrijfsleven en maatschappelijke organisaties’ 

 
Duurzaamheid is niet alleen iets van de gemeente, of alleen iets van de burgers of alleen 
maar iets van bedrijven. We hebben elkaar nodig en zijn ons bewust van wat we met elkaar 
kunnen bereiken. 
 
 
 
 
 
 
 
 
 
 
 
 
 
 
 
 
 

 

16.0011321 

Beleidsnota Duurzaamheid Son en Breugel 

1.  De ambitie 
De ambitie die de gemeente had in de Beleidsnota Milieu en Duurzaamheid 2012-2015 blijft 
onveranderd in deze herziene beleidsnota en waarmee er dus geen nieuwe ambities worden 
voorgesteld, maar er sprake is van voortgezet beleid. 
 
De ambities/hoofddoelstellingen: 
 
Energie en klimaat 

a.  Gemeenschap Son en Breugel klimaatneutraal in 2030 
b.  Gemeentelijke organisatie klimaatneutraal in 2020 

Materiaaltransitie 

c.  5 % restafval in 2020 / 35 kg restafval per inwoner in 2020 

Biodiversiteit 

d.  Het behoud en creëren van groene buffers (binnen- en buiten stedelijk) en 
verbetering van de rijkdom aan planten en diersoorten in Son en Breugel; 

Milieu 

e.  Het voorkomen van bodemverontreinigingen en het optimaliseren van grondstromen 

(grondverplaatsing), het voorkomen van verdroging en waterverontreinigingen, het 
voorkomen van luchtverontreiniging en geuroverlast, het voorkomen van 
geluidshinder (vliegverkeer, wegverkeer, industrielawaai en horeca/evenementen) en 
het voorkomen van onacceptabele situaties met betrekking tot externe veiligheid en 
volksgezondheid 
 

 

2 

2.  De aanpak 
 
De aanpak van het Duurzaamheidsbeleid gaat op een projectmatige manier op basis van de 
PDCA-cyclus. Jaarlijks zal over het Duurzaamheidsbeleid worden gerapporteerd in de 
reguliere begrotingcyclus, zoals kadernota, begroting en jaarrekening. Jaarlijks zal er een 
inhoudelijke presentatie plaatsvinden in de commissie GZ over de voortgang en mogelijke 
bijstelling van de ambities.   
 
De structuur van de aanpak van Duurzaamheid is als volgt: 

 

 

 

Monitor 

Duurzaam 

Son en 
Breugel 

Werkwijze 

Projecten 

 

i.  De  Monitor wordt een instrument voor zowel de Raad als het College en zal 

doorwerken binnen elk programma van de gemeentelijke begroting. De monitor 
voor de klimaatdoelstellingen zal gebaseerd zijn op de klimaatmonitor van 
Rijkswaterstaat en vertaald in (potentiele) CO2-emissies. De monitor voor de 
afvaldoelstellingen zullen gepresenteerd worden in de vorm van het gehaalde 
scheidingsrendement van restafval ten opzichte van de totale hoeveelheid 
huishoudelijk afval en waar mogelijk uitgedrukt in vermeden CO2 emissie. De 
onderwerpen biodiversiteit en milieu zijn operationele doelstellingen, die deels 
nog niet gekwantificeerd  zijn, vooral voor het thema biodiversiteit.  
 

De Monitor is nooit af en zal zich blijven ontwikkelen. Hierbij wordt zoveel mogelijk 
gebruik gemaakt van gestandaardiseerde gegevens en wordt samengewerkt 
binnen het Stedelijk Gebied. Het onderdeel Klimaat binnen de monitoring zal 
steeds meer het karakter krijgen van een klimaatbegroting waarbij voor alle 
programmaonderdelen binnen de begroting taakstellingen worden opgelegd om 
het doel van een klimaat neutrale gemeenschap Son en Breugel te 
bewerkstelligen. 

In de bijlage is een concet van de Monitor/uitvoeringsprogramma opgenomen. Per 
onderdeel is een overzicht van de doelstelling, onderwerpen, instrumenten, 
maatregelen, effect en mate van beïnvloeding opgenomen. Dit is geen limitatieve 
lijst, maar een dynamische lijst die continu zal worden aangepast en jaarlijks 
wordt gepresenteerd aan de Commissie GZ.  

ii.  De Werkwijze is een interne werkwijze om binnen elk programma van de 

gemeentelijke begroting en alle majeure beleidsontwikkelingen, de integraliteit te 
waarborgen tussen (sociaal) Maatschappelijk, Economie, Ecologie en Ruimte. Er 
zal op basis van een projectstructuur gewerkt worden.  

3 

Op het ecologisch domein zal gebruik gemaakt gaat worden van de indicator CO2 
en percentage restafval dat verbrand wordt. Voor de overige domeinen worden 
nieuwe indicatoren ontwikkeld gebaseerd op de TELOS methodiek die ook is 
toegepast in de bestuurlijke toekomst. Voor het sociaal Maatschappelijk terrein 
wordt onder meer gedacht aan Maatschappelijk Verantwoord Ondernemen (MVO) 
en de trede op de Prestatielader Socialer Ondernemen (PSO).  
 
De werkwijze gaat doorwerken in het inkoopbeleid van de gemeente.  

De Projecten bestaan uit verschillende projecten die allen bijdragen aan de 5 

genoemde doelstellingen. Per project zal inzichtelijk worden gemaakt wat de impact is 
van het project in vergelijking met referentieprojecten. Binnen projecten zullen specifieke 
projecten worden uitgevoerd voor de doelstelling voor de eigen organisatie: 
Gemeentelijke organisatie klimaatneutraal in 2020. Te denken valt aan het verledden van 
de openbare verlichting, renovatie en nieuwbouw gemeentehuis en energie neutrale 
nieuwbouw van sporthal De Bongerd. De projecten lijst is een dynamische lijst, waarbij 
per project de verschillende actoren zullen worden benoemd, aangezien de gemeente 
niet bij alle projecten daadwerkelijk de 
initiatiefnemer is of überhaupt een 
daadwerkelijke rol heeft. 

De combinatie van de verschillende elementen in 
de aanpak Monitor, Werkwijze en Projecten is 
gebaseerd op het backcastingsidee. Zie 
bijgevoegde afbeelding. 

Ook is het belangrijk dat de verschillende projecten 
allen ten dienste staan van de hoofddoelen, maar 
dat er ruimte is om doelstellingen mee te nemen 
vanuit de MEER principes. Daarvoor is een aparte 
bijlage opgenomen waarbij de interactie tussen de verschillende domeinen is meegenomen, 
wat kaders meegeeft voor de diverse projecten. 

Daarnaast is belangrijk om te beseffen dat het behalen van de duurzaamheidsambities een 
samenspel is tussen burgers, overheden, onderwijsinstellingen, bedrijfsleven en 
maatschappelijke organisaties. Hierbij heeft iedere partij een eigen rol, een eigen 
verantwoordelijkheid en een eigen belang. We kunnen natuurlijk allemaal op elkaar zitten 
wachten, maar wij vinden dat we als gemeente een regierol en voorbeeldfunctie hebben. Dit 
zal zich vertalen in de verschillende projecten in een werkwijze binnen de projecten zodat 
alle actoren hierin worden meegenomen, waarbij we ook duidelijk zullen zijn welke rollen de 
actoren hebben. Dit kan van ’volgend’ tot ‘kartrekker’ van een project zijn. 

Om dit te bereiken zal Duurzaamheid Son en Breugel ook een eigen gezicht krijgen 
(kapstok) waarin alle projecten worden opgehangen. Dit eigen gezicht gaat gebruikt worden 
voor alle communicatie over duurzaamheidsprojecten. 

Projectstructuur 

Een ander leerpunt uit het onderdeel Materiaaltransitie is dat wij als gemeente niet op 
voorhand moeten willen vastleggen hoe we een beleidsdoel willen gaan halen, maar door 

 

4 

middel van een projectstructuur moeten laten zien hoe we invulling geven aan de 
verschillende doelen. Een belangrijk en essentieel onderdeel daarbij is monitoring. Doelen 
moeten meetbaar zijn. Dit past binnen de huidige structuur van Project- en 
programmarapportages. 

De projectstructuur zal opgebouwd zijn uit een stuurgroep, een projectgroep en verschillende 
werkgroepen. De projectstructuur zal nader worden uitgewerkt en worden voorgelegd aan 
het MT.  

Monitoring en Evaluatie 

De aanpak van het Duurzaamheidsbeleid gaat op een projectmatige manier op basis van de 
PDCA-cyclus. Jaarlijks zal over het Duurzaamheidsbeleid worden gerapporteerd in de 
reguliere begrotingscyclus, zoals kadernota, begroting en jaarrekening. Door het karakter 
van een CO2 begroting zullen er op alle CO2 relevante programmaonderdelen binnen de 
begroting daadwerkelijke taakstellingen op het gebied van CO2 worden opgenomen.  

Jaarlijks zal er een inhoudelijke presentatie plaatsvinden in de commissie GZ over de 
voortgang en mogelijke bijstelling van de ambities. Hierbij zal de Monitor uit de aanpak van 
het Duurzaamheidsbeleid een belangrijke rol spelen. 

In de bijlage is een concept van de Monitor/uitvoeringsprogramma opgenomen. Per 
onderdeel is een overzicht van de doelstelling, onderwerpen, instrumenten, maatregelen, 
effect en mate van beïnvloeding opgenomen.  

Communicatie 

Eerder in de aanpak van het Duurzaamheidsbeleid is al aangegeven dat Duurzaamheid Son 
en Breugel een eigen gezicht krijgen (kapstok) waarin alle projecten worden opgehangen. Dit 
eigen gezicht gaat gebruikt worden voor alle communicatie over duurzaamheidsprojecten. 
Daarmee wordt bedoeld dat er een rode draad wordt gecreëerd die bij alle projecten waar 
duurzaamheid een rol speelt door een herkenbaar element te gebruiken dat de individuele 
communicatie van het project niet aantast.  

 
Voorbeeld: een dergelijk 
duurzaamheidslogo komt dan 
altijd terug in de eigen 
vormgegevens van de 
communicatie over het project. 
Het project heeft dan dus zijn 
eigen vormgeving waar het 
duurzaamheidslogo aan toe 

wordt gevoegd. 
 
Daarnaast zal er een communicatieplan worden opgesteld voor het 
totale Duurzaamheidsbeleid en zal per project de afdeling 
communicatie betrokken worden vanuit de projectstructuur. 

 

5 

3.  De achtergronden van de doelstellingen 
 
De beleidsdoelstellingen in de nieuwe beleidsnota Duurzaamheid zijn in essentie gelijk aan 
de doelstellingen uit de beleidsnota Milieu en Duurzaamheid 2012-2015 en geven voldoende 
ambitie tot 2020 en 2030. 
 
Hieronder volgt een toelichting/argumentatie per doelstelling 
 
1.1.a/b Energie en Klimaat 
 
a) Gemeenschap Son en Breugel klimaatneutraal in 2030 
b) Gemeentelijke organisatie klimaatneutraal in 2020 
 
Het onderdeel Energie en Klimaat in de beleidsnota Duurzaamheid vindt zijn oorsprong in 
het mondiale Klimaatakkoord, het nationale Klimaatbeleid en de lokale ambities van de 
gemeente Son en Breugel. Door de reeds vastgelegde ambitie van een energie neutrale 
gemeente in 2030 ligt er een enorme uitdaging. Door de introductie van een klimaatbegroting 
in de gemeente Son en Breugel wordt er meer richting gegeven binnen de eigen organisatie 
om klimaatdoelstellingen te realiseren. Om meer invloed te krijgen op de onderdelen waar de 
gemeente minder directe invloed op heeft gaan we samen met het bedrijfsleven een 
Greendeal Ekkersrijt opstellen. 
 
De gemeente kan op verschillende manieren invulling geven aan de bovenliggende 
doelstelling: Gemeenschap klimaatneutraal in 2030.  
 
Op de eigen organisatie heeft de gemeente natuurlijk de grootste invloed. In het verleden zijn 
hier al veel acties op ondernomen, zo is de inkoop van energie al jaren volledig groen en zijn 
het combige-bouw en de sporthal de Landing voorzien van energie reducerende en 
duurzame energie maatrege-len. Het is belangrijk dat de gemeente dit ook gaat uitdragen in 
het kader van haar voorbeeldfunctie. In 2016 zal de totale CO2 voetprint van de gemeente 
berekend worden.  
 
Wij hebben als gemeente vooral invloed op nieuwbouwlocaties waarin wij partner zijn, maar 
ook bij het verlenen van Wabo-vergunningen zoals toetsing van de EPC en door 
toezichtcontroles Wabo, etc.  
 
Als gemeente hebben wij beperkte invloed op klimaatambities in de bestaande bouw, maar 
de  woningbouwcoöperaties in met de name de sociale huursector hebben dit zelf opgepakt. 
Particuliere huursector en particuliere woningbouwsector kunnen slechts worden 
gestimuleerd waarbij er nationale stimuleringsmaatregelen zijn en lokale 
bewustwordingscampagnes effect kunnen hebben.  
 
Door de reeds vastgestelde ambitie van Energie neutrale gemeente in 2020 ligt er een 
behoorlijke uitdaging om alle gemeentelijke gebouwen energieneutraal te maken, maar ook 
op andere terreinen zoals de openbare verlichting, riolering en mobiliteit. Door het verledden 
van de openbare verlichting en de renovatie en nieuwbouw van het gemeentehuis wordt hier 
een grote slag gemaakt bij het be-halen van de doelstelling, maar er zullen daarnaast ook 
maatregelen genomen moeten worden op het gebied van dienstreizen, papierloze 

 

6 

gemeente, verdere vergroening van het gemeentelijk wagenpark, CO2-compensatie in de 
vorm van de aankoop van boscertificaten en financiële participatie in lokale en niet-lokale 
duurzame energieprojecten, bijvoorbeeld in nieuwe offshore windparken. In de loop van 
2016, begin 2017 zal de CO2 voetprint van de gemeentelijke organisatie worden berekend, 
waarmee ook bekend is wat er gereduceerd moet worden in de komende jaren tot 2020. 
 
De totale CO2 voetprint van de gemeenschap Son en Breugel is in de periode van 2013 – 
2016 ongeveer 200.000 ton CO2 (equivalent). Dit is de doelstelling die gemeente zich heeft 
gesteld in 2030. In de bijlage is een uitdraai van de klimaatmonitor opgenomen waarin de 
samenstelling grotendeels is opgenomen. Op dit moment is de gemeente Eindhoven gestart 
om de klimaatmonitor meer gemeente specifiek te maken. Dit zal, zodra dit gepresenteerd 
wordt, ook beschikbaar komen voor de gemeente Son en Breugel. De gegevens uit de 
monitor zijn op dit moment de best beschikbare gegevens en zijn gedeeltelijk gebaseerd op 
een aantal aannames.  
 
Om de doelstelling te realiseren zal in de periode 2016 tot 2030 ieder jaar 15.000 CO2 
equivalent gereduceerd moeten worden.  
 
1.1.c Materiaaltransitie  
 
c) 5 % restafval in 2020 / 35 kg restafval per inwoner in 2020 
 
Het onderdeel Materiaaltransitie vindt zijn oorsprong in het Regionale afvalmanifest en gaat 
verder dan de landelijke VANG doelstelling. De gemeente heeft vooral invloed op het eigen 
bedrijfsafval en het afval dat vrijkomt bij huishoudens.  
 
De gemeente heeft, anders dan het instrumentarium uit de Wet milieubeheer/Wabo, 
nauwelijks directe invloed op de hoeveelheid bedrijfsafval bij bedrijven. Wel heeft de 
gemeente met de samenwerkingspartner Baetsen een partij in de gemeente die zich richt op 
het scheiden van bedrijfsafval. Deze partij heeft één van de modernste bedrijfsafvalscheiders 
van Europa. Door de Ondernemersvereniging Ekkersrijt te betrekken bij de gemeentelijke 
activiteiten op het gebied van afvalscheiding hopen we het bedrijfsleven te stimuleren dat 
partijen zoals Baetsen ook op het gebied van bedrijfsafval milieudoelstellingen kunnen 
realiseren. Daarnaast stimuleren wij scholen en verenigingen om ook PMD te scheiden.  
 
De lokale vertaling van het beleid is vastgelegd in de afvalstoffenverordening en de 
verordening reinigingsrechten. Om de doelstelling van 5 % restafval in 2020 te halen worden 
verschillende maatregelen genomen in de inzamelstructuur en op de milieustraat.  
 
Afval: Betreft een tweeledig doel. Enerzijds het optimaliseren van de gescheiden 
afvalinzameling om de totale hoeveelheid restafval te verminderen en anderzijds het 
percentage herbruikbaar afval te maximaliseren, wat moet leiden tot een lagere 
afvalstoffenheffing en daardoor lastenverlichting voor de burgers.  
 
In 2017 is het de bedoeling dat met de introductie van omgekeerd inzamelen het 
scheidingsrendement naar 12 % restafval gaat dat verbrand moet worden. Daarnaast zal er 
in 2017 een nieuwe overeenkomst liggen voor de sortering en verwerking van PMD waarbij 
er nadrukkelijk wordt ingezet op hoogwaardige toepassing van regeneraat, kunststofketens 

 

7 

gesloten gaan worden (circulaire economie) en extra regionale werkgelegenheid (o.a. in de 
vorm van Social Return). 
 
Dit dossier zet de gemeente Son en Breugel landelijk in de schijnwerper, ondermeer door het 
winnen van de Doorleeraward voor de afvalcampagne: Scheiden, zo doe je dat! en de pilot ’t 
Zand afvalloos! met wegende ondergrondse containers.  
 
1.1.d Biodiversiteit 
 
d) Biodiversiteit: Het behoud en creëren van groene buffers (binnen- en buiten stedelijk) en 
verbete-ring van de rijkdom aan planten en diersoorten in Son en Breugel; 
 
Het onderdeel Biodiversiteit  vindt zijn oorsprong in diverse nationale en Europese natuurbe-
schermingswetgeving en richt zich op het behoud en de verbetering van de rijkdom aan 
planten- en diersoorten en specifiek voor Son en Breugel in het creëren van groene buffers 
in het binnen en buiten stedelijk gebied. 
 
Een belangrijk onderdeel van het Son en Breugelse karakter is gelegen in het groene 
aanzicht van Son en Breugel. Niet voor niets wordt er bij veel plannen gesproken over Groen 
voor Groei. Dit moet zich ook doorvertalen naar de biodiversiteit binnenstedelijk en buiten 
stedelijk gebied. Dit doen we door binnen het MEER concept biodiversiteit te laten 
terugkeren in alle ruimtelijk ontwikkelingen, maar ook bij vGRP maatregelen. Daarnaast 
wordt het beleid gericht op behoud en verbetering van de soortenrijkdom in Son en Breugel, 
waarbij een aantal dier- en plantensoorten zal worden aangewezen als doelsoort. Denk 
daarbij aan de das, ree, bever, ijsvogel, weidevogels en bijen- en vlindersoorten. 
Leefgebieden worden beter op elkaar aangesloten, worden veilige oversteekplaatsen 
(faunapassages) aangelegd en wordt het gebruik van bestrijdingsmiddelen sterk 
gereduceerd. 
 
Als gemeente hebben we invloed op de verbetering van de biodiversiteit door het 
beschermen van natuurgebieden en andere waardevolle groene ruimte in 
bestemmingsplannen. Door het met elkaar verbinden van deze gebieden (ecologische 
verbindingszones) en het creëren van veilige oversteekplaatsen ontstaat genenuitwisseling 
tussen planten- en dierpopulaties die de vitaliteit van de soort als geheel ten goede komt. 
Inwoners kunnen een substantiële bijdrage leveren aan de biodiversiteit door hun tuinen in te 
richten met schuilgelegenheden, te beplanten met bij- en vlindervriendelijke planten en 
chemische bestrijdingsmiddelen beperkt of niet te gebruiken. Minder verharding in tuinen en 
erven zorgt bovendien voor minder wateroverlast bij hevige regenval. Dit willen we onder 
meer bereiken door intensievere communicatie met de inwoners en uitvoering van het lokale 
project Bee Deals. 
De gemeente draagt samen met de provincie zorg voor behoud en verbetering van de 
bestaande leefgebieden (biotopen) en aanleg van nieuwe natuur en/of verbindingszones, 
bijvoorbeeld in het Bosgebied-West, de Sonniuswijk maar ook in stedelijk gebied (Ekkersrijt). 
Daarbij is het wenselijk om per leefgebied een specifieke doelsoort aan te wijzen zoals de 
das (algemeen), bever (Dommeldal), ijsvogel (Dommeldal) en Kievit (Sonniuswijk). 
Actief toezicht en handhaving in het buitengebied is een belangrijke randvoorwaarde om alle 
in-spanningen te doen slagen. De gemeente neemt in dat kader deel aan het provinciale 
project Samen Sterk in Brabant. 

 

8 

 
1.1.e Milieu 
 
e) Milieu: Het voorkomen van en geuroverlast, het voorkomen van geluidshinder 
(vliegverkeer bodemverontreinigingen en het optimaliseren van grondstromen 
(grondverplaatsing), het voorkomen van verdroging en waterverontreinigingen, het 
voorkomen van luchtverontreiniging, wegverkeer, industrielawaai en horeca/evenementen) 
en het voorkomen van onacceptabele situaties met betrekking tot externe veiligheid en 
volksgezondheid; 
 
Het onderdeel Milieu vindt zijn oorsprong in de klassieke milieubenadering op gebied van 
impact op de leef- en milieuomgeving. Hierbij worden de normstelling neergelegd voor 
uitstoot van luchtverontreiniging in relatie tot de volksgezondheid, geluidoverlast, bodem- en 
(grond)waterkwaliteit, geurbelasting en risico’s in het kader van Externe Veiligheid.  
 
Primair heeft elke gemeente een zorgplicht voor deze onderwerpen, waarbij de laatste jaren 
de nadruk heeft gelegen op geluid bij evenementen, horeca, snelwegen, vliegverkeer en het 
industrieterrein. Met de maatregelen uit het vGRP worden er meer maatregelen genomen ter 
voorkoming van verdroging en waterverontreiniging (bijvoorbeeld aanpakken 
foutaansluitingen bij gescheiden riolering). Verbetering van de luchtkwaliteit in relatie tot 
volksgezondheid krijgt in de planperiode extra aandacht.    
 
De gemeente heeft anders dan het opleggen van maatwerkvoorschriften en consequent 
toezicht slechts beperkte invloed op bedrijven die onder de Wabo of het Activiteitenbesluit 
vallen (generieke normstelling). In het kader van Ruimtelijk beleid is het daarnaast mogelijk 
om maatwerkbeleid op te stellen waarbij andere afwegingen gemaakt kunnen worden zoals 
bijvoorbeeld gezondheidsbeleid, hinderbeleving, acceptabel woon- en leefklimaat. Zo kan, 
zeker bij nieuwe ontwikkelingslocaties, meer aandacht worden gegeven aan locatie 
specifieke kenmerken. Voorbeelden zijn het vigerende geurbeleid van agrarische bedrijven, 
woningbouwafspraken aanvliegroute Eindhoven Airport en evenementenbeleid. Voorbeelden 
waar nog aanvullend beleid nodig is zijn geluidsbelasting wegen in 30 km zones en 
maatregelen die voortvloeien uit het recent verschenen RIVM-rapport Veehouderij en 
gezondheid omwonenden. Ook zal er meer aandacht komen voor daadwerkelijke 
geluidsbelasting in plaats van gemodelleerde geluidsbelasting. 
 
Bijlagen 
15.0012038  MEER Beleidsnota Milieu en Duurzaamheid 
16.0011347  Klimaatmonitor  Son en Breugel 
16.0011438   Duurzaamheid onderdeel Energie en Klimaat 
16.0011440  Duurzaamheid onderdeel Materiaaltransitie 
16.0011443  Duurzaamheid onderdeel Biodiversiteit 
16.0011448  Duurzaamheid onderdeel Milieu 
 
 

 

9 

