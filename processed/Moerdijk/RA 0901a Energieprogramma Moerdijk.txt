ENERGIEPROGRAMMA
MOERDIJK 0.9

2

Colofon

Ontwerp/opmaak: JohnGaasbeek.nl

Fotografie: Mediabank Gemeente Moerdijk, Adobe Stock

Uitgave: april 2021

Alle rechten voorbehouden. Niets uit deze uitgave mag worden verveelvoudigd en/of openbaar gemaakt door 
middel van druk, fotokopie, microfilm of op welke andere wijze dan ook en evenmin in een geautomatiseerd 
gegevensbestand worden opgeslagen zonder voorafgaande schriftelijke toestemming van Gemeente Moerdijk.

Gemeente Moerdijk   Energieprogramma 0.93

Inhoud

Voorwoord 
Inleiding 
Leidende principes 

Waar staat Moerdijk nu? 
  Elektriciteit 
  Gebouwde omgeving 
 
  Landbouw en landgebruik 
  Mobiliteit 
  Wat leren we van de beschikbare data? 

Industrie 

De Moerdijkse opgave 
  Elektriciteit 
  Gebouwde omgeving 
 
  Landbouw en landgebruik 
  Mobiliteit 
  Opgaven per sector: de uitvoeringsagenda 

Industrie 

De volgende stap: Moerdijkse Energiedeals 

4
5
8

9
10
11
12
13
14
15

16
16
20
23
24
25
27

30

Gemeente Moerdijk   Energieprogramma 0.94

Voorwoord

Een duurzame, vitale en economisch sterke gemeente; dat wil Moerdijk zijn. Het 
één kan niet los worden gezien van het ander. Als gemeente heb je een rol en 
verantwoordelijkheid in het tegengaan van klimaatverandering. Wij zetten daarom in op 
schone en duurzame energiebronnen zoals zon en wind, aardgasvrije wijken en schoon 
vervoer. Zo dragen we bij aan de klimaatdoelen uit het nationale Klimaatakkoord. Een 
Energieprogramma helpt daarbij. Het geeft onze visie weer op duurzame energie én 
schetst hoe we de energietransitie met anderen laten slagen. 

Op naar een duurzaam Moerdijk!

Gemeente Moerdijk   Energieprogramma 0.95

Inleiding

Het klimaat verandert. Dat merken we steeds meer. Wateroverlast, hitte, droogte, bodemdaling en zeespiegelstijging 
beïnvloeden de leefbaarheid op korte en op lange termijn. Ook in Moerdijk. De stijgende CO2-uitstoot is verreweg de 
belangrijkste oorzaak van de klimaatverandering. En die CO2-uitstoot is een direct gevolg van ons energiesysteem 
dat grotendeels is gebaseerd op fossiele brandstoffen. In het Klimaatakkoord van Parijs (2015) en in het nationale 
Klimaatakkoord (2019) zijn er daarom stevige afspraken gemaakt om verdere klimaatverandering tegen te gaan. Als 
gemeente willen en moeten we een bijdrage leveren aan deze energietransitie.

Het nationale doel is om de uitstoot van broeikasgassen in Nederland in 2030 met ten minste 49% te verminderen 
ten opzichte van 1990. In 2050 zelfs met 95%. Ook willen we in 2050 een volledig CO2-neutrale elektriciteitsproductie 
hebben. Dat betekent dat het gebruik van fossiele brandstoffen steeds meer verandert in volledig duurzame 
energiebronnen. Moerdijk neemt hierin zijn verantwoordelijkheid en wil ten minste een evenredige bijdrage aan de 
mondiale en landelijke doelstellingen leveren. We zetten in op schone en duurzame energiebronnen zoals zon en 
wind, duurzaam verwarmde wijken en schoon vervoer.

Het gaat daarbij niet alleen over een transformatie van het energiesysteem. Het gaat ook over leefstijlveranderingen 
van mensen. En over een transformatie van de economie, waarin lokale energieproductie ook bijdraagt aan lokale 
welvaart. In feite gaat het om de ontwikkeling van een fundamentele nieuwe waardenset van waaruit we als 
mensheid in staat zijn om werkelijk duurzaam te leven. Dat vraagt om een verandering van bestaande systemen, we 
moeten ingesleten patronen loslaten. De energietransitie is een fundamentele transitie van de hele maatschappij.

Doel Energieprogramma Moerdijk

De energietransitie is van ons allemaal en alleen samen bereiken we het einddoel waarbij we zoveel mogelijk zijn 
overgestapt op duurzame energie. Met dit Energieprogramma leggen we onze visie en ambities vast voor deze 
transitie. We schetsen het pad naar een CO2-neutrale toekomst in Moerdijk. We onderscheiden hierin de vijf sectoren 
die ook in het Klimaatakkoord staan: Elektriciteit, Gebouwde omgeving, Industrie, Landbouw en landgebruik en 
Mobiliteit. Elke sector heeft immers z’n eigen doelen. 

We noemen dit het Energieprogramma Moerdijk 0.9. Het is nog geen definitief eindproduct. Het moet flexibel zijn, 
want veel is nog onzeker in de energietransitie. We gaan uit van wat we nu weten en verwachten, maar moeten zeker 
onderweg de plannen bijstellen.  Een transitie als deze gaat gepaard met vallen en opstaan. Het Energieprogramma 
zal daarom regelmatig herijkt worden. 

Na vaststelling van dit Energieprogramma gaan we op sectorniveau afspraken maken, we noemen dat Moerdijkse 
Energiedeals. Dit leidt tot een concrete uitvoeringsvoeringsagenda  in samenwerking met (lokale) partners. Zo 
vertalen we de doelen uit het Klimaatakkoord naar acties in Moerdijk.

Gemeente Moerdijk   Energieprogramma 0.96

Van het Klimaatakkoord van Parijs naar lokale acties in Moerdijk

Gemeente Moerdijk   Energieprogramma 0.97

Ambitie 

In 2050 hebben we een volledig CO2-neutraal energiesysteem in Nederland. In Moerdijk leveren we daar een 
evenredige bijdrage aan. Dat is de stip op de horizon die we in de lokale energietransitie nastreven. We doen dat onder 
het motto Krachtig Ondernemend Partnerschap, dat ook centraal staat in het coalitieprogramma. De komende tijd 
werken we met onze partners uit wat deze evenredige bijdrage concreet inhoudt. 

We beseffen dat we het systeem niet alleen kunnen veranderen en zoeken daarom de juiste coalities om samen onze 
klimaatdoelen te bereiken. De energietransitie is van ons allemaal, en alleen samen bereiken we het einddoel.

We streven er naar dat iedereen mee kan doen aan de energietransitie. Onze inzet op sociale randvoorwaarden (en 
lokaal voordeel) bij windenergieprojecten was daar al op gericht en dat blijven we doen. Ook biedt de energietransitie 
veel kansen voor nieuwe bedrijvigheid, innovatie en extra werkgelegenheid. Bijvoorbeeld in combinatie met circulaire 
economie, dat belangrijk is voor het Haven- en industrieterrein Moerdijk. 

Vanwege datzelfde haven- en industrieterrein streven we niet naar een energieneutrale gemeente.  Dit terrein is 
namelijk niet alleen een grote bovenregionale banenmotor, maar er wordt ook bijzonder veel energie verbruikt én 
opgewekt. Het is daarom voorlopig niet realistisch om te gaan voor een energieneutraal Moerdijk. En dat hoeft ook 
niet, want we streven naar een CO2-neutraal energiesysteem in heel Nederland. Zo dragen de vele windparken op zee 
ook bij aan die doelstelling en kan de restwarmte van onze industrie ook worden ingezet buiten de gemeentegrenzen.

Hoe dan ook zetten we ons in voor de maximaal haalbare energiebesparing, zodat lokale duurzame energieproductie 
zo min mogelijk ruimte in beslag neemt. Onnodig energieverbruik kennen we in 2050 niet meer.

Transitiedenken

Het is belangrijk om te beseffen dat ingrijpende systeemveranderingen, zoals de 
energietransitie, gepaard gaan met (een grote mate van) onzekerheid. Soms is 
het zelfs chaotisch. We bouwen aan een nieuw systeem, terwijl het oude systeem 
gelijktijdig stukje bij beetje wordt afgebroken. Daar moeten we ons bewust van 
zijn, ermee leren omgaan en samen standvastig en vastberaden doorzetten . 
Het zal niet altijd even duidelijk zijn of ons handelen het beoogde effect heeft. 
Maar we kunnen gelukkig veel doen. Transities gaan gepaard met vallen en 
opstaan, nieuwe wegen inslaan, oude paden afsluiten, soms weer omkeren en 
een andere weg verkennen. We doen dit alles echter vanuit het besef dat de 
systeemverandering noodzakelijk is om een duurzame samenleving te bereiken, 
waarin we gezond en welvarend kunnen leven. De Moerdijkse gemeenschap is net 
als Nederland sterk genoeg om deze transitie voor elkaar te krijgen. 

Gemeente Moerdijk   Energieprogramma 0.98

Leidende principes

In onze lokale bijdrage aan de energietransitie willen we richting houden en een consequente beleidslijn volgen. 
Daarvoor zijn leidende principes nodig. Wij hebben er vijf. Hieraan toetsen we alle initiatieven in de Moerdijkse 
energietransitie.

1. We zetten in op een haalbare en betaalbare energietransitie
  Alleen dan kan de energietransitie in Moerdijk slagen. In de 

energietransitie spelen veel belangen. De duurzame alternatieven 
moeten dus maatschappelijk geaccepteerd zijn en alle betrokken partijen 
zullen actief moeten samenwerken en naar vermogen moeten bijdragen. 
Energiearmoede - het verschijnsel dat de energielasten steeds zwaarder 
drukken op het besteedbaar inkomen - moet worden voorkomen.

2. We werken aan de energietransitie vanuit lokaal draagvlak en initiatief,  
    zonder daarbij de noodzaak van klimaatactie uit het oog te verliezen
  We stimuleren en faciliteren gemeenschap(pen)/inwoners om zelf actief 

Energiearmoede voorkomen

Eén van de concrete risico's is 
dat mensen die (financieel of 
technisch) niet mee kunnen in de 
energietransitie, achterblijven met 
een koud huis of een torenhoge 
energierekening. Onze inzet is er 
op gericht om dat te voorkomen.

met de energietransitie aan de slag te gaan. Dat betekent dat we vaak zullen vertrekken vanuit een smal en diep 
draagvlak, met de inzet om het draagvlak steeds breder te maken. Soms zullen er echter ook besluiten noodzakelijk 
zijn, die niet ontstaan uit lokaal initiatief. Hierbij gaan we wel steeds op zoek naar de (lokale) maatschappelijke 
meerwaarde in samenwerking met de lokale gemeenschap. 

3. We zetten in op bewezen technologieën en bieden ruimte voor innovaties
  Om op korte termijn de energietransitie te versnellen zet Moerdijk in op het toepassen en opschalen van bewezen 
technologie. Om de lange termijn doelstelling te realiseren stimuleren we nieuwe ontwikkelingen en innovaties die 
hier een bijdrage aan kunnen leveren. We staan steeds open voor nieuwe en betere technieken.

4. We benaderen de energietransitie als onderdeel van een maatschappelijke transitie
  De energietransitie is meer dan een technische opgave. Het is een onderdeel van een bredere maatschappelijke 

transitie. We leggen uitdrukkelijk de koppeling met andere maatschappelijke doelen, omdat we willen dat de 
energietransitie lokale gemeenschappen versterkt en bijdraagt aan de leefbaarheid en vitaliteit van onze kernen en 
het buitengebied. De energietransitie kan alleen slagen als we ook een systeemverandering doorgaan. Integraal 
duurzaam denken en doen is een belangrijke sleutel tot een duurzame samenleving.

5. We doen het samen en geven zelf het goede voorbeeld
  De energietransitie is groot en ingewikkeld. Een bundeling van daadkracht, investeringen, kennis en kunde is hierbij 

nodig. Dus werkt de gemeente samen met inwoners, bedrijven en organisaties voor het maken van plannen en 
uitvoeren van projecten. Het goede voorbeeld geven is hierbij een belangrijk uitgangspunt voor de gemeente. Want 
alleen als het voorbeeld gezien wordt, kun je er anderen mee inspireren, overtuigen of uitdagen.

Gemeente Moerdijk   Energieprogramma 0.99

Waar staat Moerdijk nu?

De opgave waar we voor staan is niet nieuw. In eerdere 
gemeentelijke beleidskaders was ook al aandacht voor de 
energietransitie. Zo zijn in de Strategische visie Moerdijk 2030, 
de Paraplunota Leefomgeving en de Nota Windenergie al diverse 
doelen gesteld. Deze doelen hadden echter vooral betrekking 
op een beperkt deel van het energiesysteem, hoofdzakelijk de 
bijdrage aan duurzame energieproductie en het reduceren van 
energieverbruik in de gebouwde omgeving. De afspraken in 
het Klimaatakkoord richten zich vooral op de reductie van de 
CO2-uitstoot en bevatten ook doelen voor de energietransitie 
in sectoren als mobiliteit, industrie en landbouw.  Daar hebben 
wij tot op heden beleidsmatig nog weinig aandacht voor 
gehad. Deze sectoren zijn in  onze gemeente echter wel stevig 
vertegenwoordigd. Onze doelstellingen uit het verleden sluiten 
daarom onvoldoende aan op de actualiteit. De opgave is 
inmiddels een stuk groter dan we in enkele jaren geleden hadden 
kunnen voorzien. Bovendien blijkt dat de eerder gestelde doelen 
zeer beperkt meetbaar zijn (zie voorbeeld in kader).

Wat vinden de bewoners? 

Ook voor onze inwoners is de energietransitie 
niet nieuw. In een bewonerspeiling in 2019 
gaf 89% van de respondenten aan (enigszins) 
bekend te zijn met de warmtetransitie. 
77% van het inwonerspanel geeft aan de 
energietransitie (zeer) belangrijk te vinden. Zij 
willen dat zowel inwoners als de gemeente 
zich actiefinzetten voor energiebesparing 
en duurzame energie. Dit herkennen we in 
gesprekken die we lokaal voeren over de RES, 
het Energieprogramma en de Transitievisie 
Warmte. 

Lastig meetbaar

Onze doelstelling uit de Paraplunota 
Leefomgeving 2012-2030 om jaarlijks 
2% energie te besparen in de gebouwde 
omgeving, blijkt niet meetbaar. Zo wordt 
bijvoorbeeld het energieverbruik van 
elektrische auto’s meegeteld in het verbruik 
van woningen, terwijl het verbruik van 
de benzine- of dieselauto die door de 
elektrische auto is vervangen, eerder onder 
mobiliteit werd meegerekend. 

Om te bepalen in hoeverre onze acties bijdragen aan de 
vermindering van energieverbruik en CO2-uitstoot, is het goed 
om te weten waar we in de gemeente Moerdijk nu staan qua 
opwek, verbruik en uitstoot. We gebruiken hiervoor de data 
die worden gepresenteerd in de nationale Klimaatmonitor van 
het Rijk. Het biedt voor nu de meest actuele en complete data. 
Helaas is de beschikbare data niet in alle gevallen volledig of 
actueel. Zo wordt het verbruik van (industriële) grootverbruikers 
veelal afgeschermd, omdat dit bedrijfsgevoelige informatie is. 
Ook zien we dat het niet of nauwelijks mogelijk is om op lokale 
schaal terug te kijken naar de situatie in het jaar 1990, het jaar 
waaraan de landelijke doelstellingen zijn gerelateerd. Toch is het 
zeker zinvol om inzicht te hebben in de data die wel beschikbaar 
is. Voor zover de openbare data betrouwbaar is, presenteren we 
die hieronder. We kunnen weliswaar slechts beperkt bijhouden 
in hoeverre we bijdragen aan de landelijke doelstellingen, maar 
naar de toekomst toe wel tot op zekere hoogte monitoren of we 
op de goede weg zijn.  

Gemeente Moerdijk   Energieprogramma 0.910

Elektriciteit

Binnen de sector Elektriciteit ligt de focus op het opwekken van duurzame/hernieuwbare elektriciteit, waarvan 
er in Moerdijk momenteel 2.172 TJ wordt opgewekt per jaar. Naast zon en wind zien we in de brongegevens van 
de Klimaatmonitor ook nog een fors aandeel hernieuwbare energie uit ‘Overige bronnen’. Deze energie wordt 
opgewekt uit de verbranding van afval, biomassa en stortgas, en wordt in de Klimaatmonitor nog gekwalificeerd als 
hernieuwbare energie. In hoeverre deze bronnen ook in de toekomst als hernieuwbaar gekwalificeerd blijven, moet 
nog blijken.  De productie van elektriciteit uit deze bronnen geeft immers ook CO2-emissies. Hoe veel CO2-emissie 
er gepaard gaat met de productie van elektriciteit uit hernieuwbare bronnen is op dit moment echter niet uit de ons 
beschikbare data op te maken.

Eenheden van energie

Om de energetische waarde van de verschillende energiebronnen en 
-verbruikers met elkaar te kunnen vergelijken, drukken we die uit in 
TerraJoules (TJ). Op die manier kunnen we de energetische waarde van 
elektriciteit vergelijken met de energetische aarde van aardgas, of andere 
energiebronnen.  Zo kunnen we op langere termijn, als energiebronnen 
onderling worden vervangen, toch zien in hoeverre er sprake is van een 
toe- of afname van het totale energieverbruik. Immers, wanneer we geen 
aardgas meer verbranden om woningen te verwarmen zullen we daarvoor 
wel elektriciteit verbruiken. Dat geldt ook voor de elektrificatie van vervoer. 
Het is dan ook zeker te verwachten dat het elektriciteitsverbruik zal gaan 
toenemen, terwijl toch de CO2-uitstoot daalt. Om die reden geven we waar 
mogelijk ook inzicht in de CO2-uitstoot per sector.  

Duurzame opwek elektriciteit in Moerdijk (in TJ)

  Zonnepanelen (2019)
  Windmolens (2019)
  Overige bronnen (2018)

176

389

1607

Bron: Klimaatmonitor.databank.nl

Gemeente Moerdijk   Energieprogramma 0.911

Gebouwde omgeving

De ‘gebouwde omgeving’ bestaat uit woningen en gebouwen voor maatschappelijke en commerciële dienstverlening. 
We bekijken hiervan het totale energieverbruik. Het is belangrijk om te beseffen dat hier ook het elektriciteitsverbruik 
van elektrische voertuigen en werktuigen wordt meegerekend. Energieverbruik in de industrie en de agrarische sector 
blijft hier buiten beschouwing. 

In 2018 was het energieverbruik in de gebouwde omgeving van Moerdijk 1905 TJ. Daarmee is 157.983 ton CO2 
uitgestoten. Als we door de jaren heen kijken, blijkt dat in woningen steeds minder energie wordt verbruikt. De CO2-
uitstoot daalt daarin mee. Echter, in de commerciële dienstverlening is vooralsnog een toename van energieverbruik 
en CO2-uitstoot zichtbaar.  Opvallend in deze gegevens is dat de CO2-uitstoot per verbruikte TJ in woningen lager 
is dan de CO2-uitstoot per gebruikte TJ in de commerciële dienstverlening.  Dit is te verklaren door verschillen in de 
gebruikte energiemix. In de commerciële dienstverlening (bedrijven) wordt verhoudingsgewijs meer elektriciteit dan 
gas gebruikt. Omdat de totale hoeveelheid gebruikte elektriciteit in Nederland nog maar voor een klein deel duurzaam 
wordt opgewekt, is de CO2-uitstoot van dat elektriciteitsverbruik op dit moment nog hoger. Naarmate de elektriciteit in 
Nederland steeds meer duurzaam wordt opgewekt, zal de CO2-uitstoot daarvan af gaan nemen.

Energieverbruik Gebouwde Omgeving Moerdijk (2018) 
in TJ

  Woningen
  Publieke dienstverlening
  Commerciële dienstverlening

916

839

150

CO2-uitstoot Gebouwde Omgeving Moerdijk (2018) 
in ton

  Woningen
  Publieke dienstverlening
  Commerciële dienstverlening

82.240

62.941

12.802

Bron: Klimaatmonitor.databank.nl

Bron: Klimaatmonitor.databank.nl

Gemeente Moerdijk   Energieprogramma 0.912

Industrie

In de sector Industrie ligt de focus op energiebesparing en verduurzaming van het energieverbruik in de industriële 
processen. De data hiervan zijn echter slechts beperkt openbaar, vanwege de bedrijfsgevoelige aard ervan (de 
data is mogelijk herleidbaar naar individuele bedrijven). En wat openbaar beschikbaar is, is zeer onvolledig. Deze 
publieke data zijn daarom vooralsnog ongeschikt voor het monitoren van de energietransitie van de industrie in 
de gemeente Moerdijk. Wel beseffen we dat ons haven- en industrieterrein een grote verbruiker is. Het is in theorie 
mogelijk om meer inzicht te verkrijgen in de exacte data van de lokale industrie, maar dat vraagt om specialistisch 
onderzoek en het opzetten van een goed monitoringssysteem. Echter, landelijk werken alle grote industrieclusters 
momenteel aan inzicht in hun energieverbruik en de te verwachten wijzigingen daarin gedurende de energietransitie 
in de zogenaamde CES (Cluster Energie Strategie). En lokaal organiseert het Havenbedrijf al een Industrietafel 
Energietransitie. Daarmee ontstaat de komende jaren steeds meer inzicht in de lokale situatie in het industriecluster 
Moerdijk. Om die reden achten wij het niet zinvol om op dit moment een eigen onderzoek en monitoringssysteem op 
te zetten, maar maken we de keuze om de resultaten van deze andere trajecten af te wachten.

Gemeente Moerdijk   Energieprogramma 0.913

Landbouw en landgebruik

In de sector Landbouw en landgebruik verbruiken de gebouwen veel energie, in 2019 was dat in totaal 679 TJ. 
Daarmee is 43.097 ton CO2 uitgestoten. Met name het gasverbruik is hoog. Dat komt vooral door de glastuinbouw die 
met de verbranding van aardgas in Warmte-krachtkoppeling-installaties (WKK) warmte en elektriciteit opwekt, plus 
CO2 als voeding voor de planten. Door energiebesparende maatregelen (zoals kouder telen en dubbele schermen) 
is het aardgasverbruik de laatste jaren wel duidelijk afgenomen. Ook is er recentelijk bij één bedrijf een geothermie-
project in gebruik genomen.

Energieverbruik Landbouw in Moerdijk (2019) in TJ

  Aardgas
  Elektriciteit

106

570

CO2-uitstoot Landbouw in Moerdijk (2019) in ton

  Aardgas
  Elektriciteit

10.864

32.233

Bron: Klimaatmonitor.databank.nl

Bron: Klimaatmonitor.databank.nl

Gemeente Moerdijk   Energieprogramma 0.914

Mobiliteit

Voor de sector Mobiliteit wordt op dit moment alleen het energieverbruik uit fossiele brandstoffen gemonitord. Het 
energieverbruik van elektrische voertuigen, dus ook elektrisch railverkeer, wordt gerekend tot de gebouwde omgeving. 
Het energieverbruik uit fossiele brandstoffen wordt bovendien berekend op basis van landelijke totalen, die via een 
verdeelmodel worden toegerekend aan de gemeenten. Het werkelijke energieverbruik uit fossiele brandstoffen kan 
daarom enigszins afwijken van deze data.  In 2018 werd er op basis van deze benadering 4.440 TJ energie verbruikt 
in de mobiliteit in Moerdijk. Daarmee werd 322.631 ton CO2 uitgestoten.

Energieverbruik Mobiliteit in Moerdijk (2018) in TJ

950

178

9

3.303

  Wegverkeer
  Mobiele werktuigen
  Binnen- en recreatievaart
  Railverkeer (alleen diesel)

CO2-uitstoot Mobiliteit in Moerdijk (2018) in ton

635

68.949

12.906

240.141

  Wegverkeer
  Mobiele werktuigen
  Binnen- en recreatievaart
  Railverkeer (alleen diesel)

Bron: Klimaatmonitor.databank.nl

Bron: Klimaatmonitor.databank.nl

Gemeente Moerdijk   Energieprogramma 0.915

Wat leren we van de beschikbare data?

We constateren dat de monitoringsgegevens van de verschillende sectoren niet geheel synchroon lopen in de tijd. 
Soms zijn de data tot 2018 bijgewerkt, soms zijn ze recenter. Bovendien is niet altijd duidelijk hoe compleet de data 
zijn. Of het is juist duidelijk dat de data verre van compleet zijn, zoals voor de sector Industrie. Daarnaast zien we 
door de jaren heen een verschuiving van verbruik van de ene sector naar de andere (bijvoorbeeld van Mobiliteit naar 
Gebouwde omgeving, bij elektrificatie). En ten slotte constateren we dat de verbruiksdata van de sector Mobiliteit 
wordt toegerekend aan onze gemeente, op basis van de landelijke cijfers en het aantal kilometers wegen, spoor en 
vaarwegen in de gemeente. Hierdoor is het erg lastig om op basis van deze gegevens goed te monitoren wat de 
lokale effecten zijn van ons gevoerde beleid. 

Toch zijn er wel wat grove conclusies te trekken. Qua energieproductie scoren we erg hoog, zowel wat betreft echt 
duurzame energiebronnen zoals wind en zon, als wat betreft hernieuwbare bronnen die wel een CO2-uitstoot kennen. 
Laten we het verbruik van de industrie buiten beschouwing, dan wekken we op dit moment al bijna 30% van al onze 
verbruikte energie op uit hernieuwbare bronnen. En als we alleen kijken naar energie uit wind en zon, wekken we bijna 
30% op van wat er in de gehele gebouwde omgeving in Moerdijk wordt verbruikt. De komende jaren zal het aandeel 
duurzame energie uit wind en zon nog fors gaan toenemen, vanwege de windparken die al in aanbouw zijn en de 
grote daken die gevuld zullen worden met zonnepanelen.

Het energieverbruik in woningen, de publieke dienstverlening en de agrarische sector vertoont al enkele jaren 
een dalende lijn, net als de CO2-uitstoot. In de commerciële dienstverlening en mobiliteit zien we echter een 
tegenovergestelde beweging. Daar nemen energieverbruik en CO2-uitstoot nog steeds toe. 

De totale productie van duurzame energie en het energieverbruik in de sectoren 
Gebouwde omgeving, Landbouw en landgebruik en Mobiliteit in Moerdijk

Energieproductie

(2019) [TJ]

Energieverbruik

(2019) [TJ]

7.000

6.000

5.000

4.000

3.000

2.000

1.000

0

  Wind
  Zon
  Overig

  Gebouwde omgeving
  Landbouw en Landgebruik
  Mobiliteit

Gemeente Moerdijk   Energieprogramma 0.916

De Moerdijkse opgave

Aan de hand van het nationale Klimaatakkoord (2019) en 
de beschikbare data hebben we met interne en externe 
deskundigen gesproken over de Moerdijkse opgave. Zo hebben 
we de landelijke opgave per thema uit het Klimaatakkoord 
gespecificeerd voor de gemeente Moerdijk. Dit vertaalt zich
in lokale acties en koppelkansen waarmee concrete stappen 
vooruitgezet kunnen worden en mogelijkheden worden verkend. 
Na vaststelling van dit Energieprogramma werken we dit samen 
met de betrokkenen in de diverse sectoren uit in Moerdijkse 
Energiedeals.

Elektriciteit 

Energie A16: molens met lokaal 
voordeel

Langs de A16 zijn 28 windmolens gepland. 
Binnen de gemeente Moerdijk zijn dat er 
7. Het rendement van een kwart van ieder 
windpark investeren we in lokale, sociale 
energieprojecten die gaan over twee 
onderwerpen: energie besparen en energie 
schoon opwekken. Het is de bedoeling 
dat iedereen in Moerdijk kan meedoen. Zo 
helpen deze windmolens inwoners om te 
verduurzamen.

Productie
In het nationale Klimaatakkoord staat een forse ambitie met 
betrekking tot de lokale opwekking van elektriciteit. In de Regionale Energie Strategie West-Brabant (RES) zijn met alle 
omliggende gemeentes afspraken gemaakt over ieders bijdrage daarin. Voor Moerdijk betekent dit dat:

•  De lopende windprojecten op het Industrieterrein Moerdijk en langs de A16 worden gerealiseerd. We zien toe op 
de uitvoering en faciliteren de gemeenschap bij het inzetten van de revenuen uit de windfondsen. Hierbij werkt de 
gemeente samen met Stichting Energietransitie Moerdijk (STEM)1 én de lokale gemeenschappen. 

•  De repowering2 van de windparken Volkeraksluizen en Sabinadijk, zoals door de gemeenteraad al vastgelegd in 

de Nota Windenergie 2013, wordt uitgevoerd. De twee bestaande windparken worden vervangen door één nieuw 
windpark. Het zoekgebied voor 
de nieuwe windmolens is globaal 
vastgelegd in de RES. Dit ligt grofweg 
ingeklemd tussen de snelweg A4, 
het Hollands Diep en bedrijventerrein 
Dintelmond. De komende jaren 
onderzoeken we hoe hier invulling 
aan gegeven kan worden. De 
vergunningverlening vindt uiterlijk in 
2025 plaats.

Een groep inwoners uit Fijnaart heeft het initiatief genomen voor een 
collectief zonnepark in het dorp. Dit doen ze samen met Stichting 
Energietransitie Moerdijk (STEM). De initiatiefnemers willen dat zoveel 
mogelijk inwoners van Fijnaart meedoen met dit zonnepark. 

Lokale initiatieven: energie van en voor de gemeenschap

•  Er veel meer zonnepanelen op daken 
geplaatst gaan worden. Voordat we 
ruimte bieden aan grondgebonden 
zonneparken in het landelijk gebied, 

Ook in Klundert ontwikkelt Stichting Energietransitie Moerdijk (STEM) 
samen met de gemeente Moerdijk en energieprovider Vattenfall een 
zonnepark. Dit komt voort uit de sociale randvoorwaarden die zijn 
afgesproken bij de bouw van de windmolens op het industrieterrein.  
Inwoners profiteren zo mee van de opbrengsten.

1 STEM is als zelfstandige organisatie ontstaan uit een samenwerking tussen gemeente en Energiek Moerdijk en geeft invulling aan de afspraken 
over lokale sociale en financiële participatie bij grote energieprojecten.
2 Repowering is een Engelse term voor het vergroten van de efficiëntie van installaties die energie produceren. Bij repowering van windmolens 
gaat het doorgaans over de vervanging van kleinere windmolens door grotere, waardoor er met minder windmolens meer energie opgewekt kan 
worden. 

Gemeente Moerdijk   Energieprogramma 0.917

willen we namelijk eerst de enorme potentie van zonnepanelen op daken benutten. Want die is er zeker, met veel 
grote gebouwen met geschikte daken in Moerdijk. Niet alleen op de bedrijven- en industrieterreinen, maar ook 
in de agrarische sector zijn er daken beschikbaar die benut kunnen worden voor energieopwek. Vanuit de RES 
wordt hiervoor een regionaal versnellingsteam Zon op bedrijfsdaken ingesteld. Bovendien zijn er binnen bestaand 
bebouwd gebied diverse grondgebonden locaties die commercieel niet uitgeefbaar zijn (zoals restruimtes binnen 
het Haven- en industrieterrein) of die de komende jaren naar verwachting niet worden gebruikt voor andere 
ruimtelijke ontwikkelingen zoals woningbouw (braakliggende gronden). We benutten bij voorkeur eerst deze ruimtes 
voor de opwek van zonne-energie, omdat we zorgvuldig ruimtegebruik belangrijk vinden.  

•  Kansen voor het combineren van zonnepanelen en windmolens op dezelfde netaansluiting worden verkend. 
Windmolens en zonnepanelen produceren zelden gelijktijdig op hun piekvermogen, terwijl de netaansluiting 
daar wel op is ontworpen. De netaansluiting van bestaande of nieuw te realiseren windmolens kunnen daarom 
in principe mede gebruikt worden voor de aansluiting van grote hoeveelheden zonnepanelen. Zo wordt het 
bestaande netwerk optimaal gebruikt om méér energie op te wekken. Dit wordt ook wel cablepooling genoemd. 
Om hier zorgvuldig op in te spelen is een beleidskader wenselijk. Onderzocht moet worden welke sturingsmiddelen 
de gemeente hier in heeft, welke kansen er bij de verschillende windparken zijn en in hoeverre de ruimtelijke 
consequenties acceptabel zijn.

•  Het niet vanzelfsprekend is dat iedere vergunning voor onbeperkte tijd wordt afgegeven. Windmolens en 

zonnepanelen zijn nu hard nodig om de doelstellingen te behalen, maar als er over 15 jaar betere technologieën zijn 
ontwikkeld, is het niet vanzelfsprekend dat de huidige windmolens nog een keer vervangen kunnen worden door 
nieuwe.

Gemeente Moerdijk   Energieprogramma 0.918

Betrouwbare energievoorziening 
Door een verschuiving van centrale naar lokale opwekking van elektriciteit is een forse uitbreiding van de beschikbare 
netcapaciteit nodig, evenals een flexibel energiesysteem dat ervoor zorgt dat vraag en aanbod matchen. Voor 
Moerdijk zien we de volgende ontwikkelingen: 
 
•  Er zal de komende jaren steeds vaker sprake zijn van transportschaarste op het elektriciteitsnet. Dat betekent dat 

er onvoldoende transportcapaciteit is om nieuwe grote (duurzame) energieproducerende installaties aan te sluiten. 
Voldoende netcapaciteit is een voorwaarde voor een succesvolle energietransitie. Wij stemmen hierover regionaal 
af in een Programmeringsoverleg met andere overheden en de netbeheerders, om de inzet van de capaciteit van 
het bestaande netwerk te optimaliseren.

•  Door toepassing van cablepooling (zon en wind op één 

aansluiting), peak-shaving (aansluitwaarde lager dan 
piekvermogen productie-installatie) en tijdelijke opslag 
(elektriciteit opslaan tot er voldoende netcapaciteit is om te 
leveren) kunnen we meer duurzame energie opwekken binnen 
de bestaande netwerkcapaciteit. Hiermee optimaliseren 
we het netwerk en het beperken we bovendien de 
maatschappelijke kosten van de energietransitie. 

•  Ook de elektriciteitsvraag zal in onze gemeente nog fors gaan 

toenemen. Onder andere doordat de verduurzaming van de 
industrie gepaard gaat met elektrificatie en het elektrisch 
vervoer zal groeien. De energie-infrastructuur zal naast 
optimalisatie daarom ook moeten worden uitgebreid. Naar 
verwachting ontstaat er op termijn behoefte aan één of meer 
extra hoogspanningsstations. De gemeentelijke invloed op dit 
proces is beperkt. 

Waterstof

We worden regelmatig gevraagd 
waarom we niet veel meer inzetten op 
productie van waterstof. Waterstof is een 
energiedrager, geen energiebron zoals 
wind of zon. Waterstof is dus een mogelijk 
opslagmedium voor (tijdelijk) overtollige 
duurzame elektriciteit. Bij het omzetten van 
elektriciteit naar waterstof (en eventueel 
weer terug naar elektriciteit) gaat echter nog 
veel van de energetische waarde verloren. 
Met de huidige stand der techniek en het 
beperkte aandeel duurzaam opgewekte 
energie is het opslaan van overtollige 
elektriciteit in waterstof daarom op dit 
moment nog niet erg voor de hand liggend. 

•  Op ons industrieterrein zijn reeds diverse 

elektriciteitproducerende installaties aanwezig in de vorm van 
gascentrales en afvalverwerkers. De verwachting is dat deze nog langere tijd een belangrijke rol blijven spelen in 
de productie van elektriciteit, omdat er nationaal nog onvoldoende duurzame energie beschikbaar is. De centrales 
vormen bovendien een belangrijke back-up voor het elektriciteitssysteem. Het is in dit kader belangrijk om te 
beseffen dat daardoor de lokale CO2-uitstoot mogelijk minder snel zal afnemen dan de landelijke trendlijn. 

•  Door de aanwezigheid van grote energieverbruikers (en potentiële warmteleveranciers) in ons Haven- en 

Industriegebied Moerdijk en de Amercentrale in Geertruidenberg is er potentie voor  het realiseren van een 
zogenaamde (boven)regionale energiehub. In diverse regionale samenwerkingsverbanden wordt daar op ingezet, 
zoals in de Samenwerkingsagenda Regio West-Brabant & Provincie Noord-Brabant en in de RES. Hierdoor is het 
gebied eveneens aantrekkelijk om op termijn meer grootschalige energieproductie toe te voegen. Ons uitgangspunt 
daarbij is dat uitbreiding van grootschalige lokale energieproductie altijd in balans moet zijn met leefbaarheid en 
lokale en sociale participatie een vereiste is.  

Gemeente Moerdijk   Energieprogramma 0.919

Participatie 
Wij maken al enkele jaren afspraken met projectontwikkelaars over lokale participatie bij windmolenprojecten. Niet 
alleen in de planvorming, maar ook in financiële zin. Voor Moerdijk zien we de volgende opgaven: 
 
•  We streven naar lokaal draagvlak of acceptatie. Veel nieuwe ontwikkelingen starten vanuit een smal en diep 

draagvlak. Om ook breder draagvlak te creëren, betrekken we zowel de lokale gemeenschap als professionele 
stakeholders bij het maken van beleidskeuzes en 
locatiestudies voor nieuwe grootschalige energieprojecten. 
Dit doen we zonder daarbij de noodzaak van ons handelen uit 
het oog te verliezen. Voor sommige noodzakelijke ingrepen zal 
draagvlak immers niet haalbaar zijn. In die gevallen streven we 
naar een zo hoog mogelijke mate van acceptatie (zie ook de 
leidende principes). 

Burenregeling windpark Oud Dintel

De gemeente Moerdijk heeft een 
subsidieregeling opengesteld voor de 
eigenaren van 14 woningen nabij windpark 
Oud Dintel. Daar is het geluidsniveau 42 
decibel of hoger. Met de subsidie kunnen de 
huiseigenaren maatregelen treffen voor extra 
wooncomfort, een lagere energierekening en 
minder CO2-uitstoot.

•  We streven naar minimaal 50% lokale financiële participatie 

in grote energieprojecten (conform Klimaatakkoord). Dat 
wil zeggen dat de lokale gemeenschap in de gelegenheid 
wordt gesteld om financieel deel te nemen aan grote 
energieprojecten in de gemeente. Wanneer meer dan 50% 
lokale financiële participatie haalbaar is, is dat prima. Maar 
omdat financiële participatie ook gemoeid gaat met financiële risico’s en professionele ontwikkelaars bovendien 
professionaliteit verwachten van participanten, zal 100% lokaal eigendom vaak niet haalbaar zijn. Per project 
maken we hierover passende afspraken met de betrokken initiatiefnemers. Tevens verkennen we in RES-verband de 
mogelijkheden om de benodigde professionaliteit te borgen en financiële risico’s te minimaliseren.

•  De ingezette lijn uit de Notitie Windenergie 2013 zetten we daarmee voort en breiden die uit naar andersoortige 

energieprojecten (anders dan alleen windmolens). Zo blijft een deel van de winst ook in het gebied waar deze 
gemaakt wordt. Naast een winstuitkering aan de lokale financiële participanten, streven we er naar om een deel van 
de winst ook in een energietransitiefonds te laten vloeien. Vanuit dit fonds kunnen vervolgens investeringen gedaan 
worden in lokale collectieve energietransitieversnellende projecten. Dit noemen we sociale participatie. 

•  We stimuleren en creëren ruimte voor eigen energieproductie door de gemeenschap. De nationale Subsidieregeling 

Coöperatieve Energieopwekking (beter bekend als de Postcoderoos regeling)3 is hiervoor uitermate geschikt. Met 
deze subsidieregeling worden energiecoöperaties en VvE's gestimuleerd om in coöperatief verband in de eigen 

Lokaal eigendom

Lokaal eigendom is een belangrijk middel om draagvlak voor de energietransitie te versterken, want hiermee blijven de 
baten van een project in de regio en profiteert de omgeving ervan. Een ander voordeel van een lokale partij als (mede)
ontwikkelaar is dat deze de omgeving en de mensen rondom het project kent, en andersom. Met de lokale omgeving 
als mede-eigenaar en dus mede-ontwikkelaar, worden de beste voorwaarden geschapen voor een gelijkwaardige, 
open en transparante samenwerking met andere partijen. Wij streven er naar dat partijen gelijkwaardig samenwerken 
in de ontwikkeling, bouw en exploitatie van grootschalige energieprojecten, bijvoorbeeld door een evenwichtige 
eigendomsverdeling. In Moerdijk krijgt dit bijvoorbeeld al vorm bij de bouw van windmolens. Een deel van de windmolens 
is lokaal eigendom. De opbrengst wordt geïnvesteerd in lokale energieprojecten. Op die manier wordt ondernemend 
partnerschap gestimuleerd in de gemeenschap en versnellen de windmolens de lokale energietransitie.

3 De Postcoderoos regeling (fiscale benaming is de Regeling Verlaagd Tarief) was tot 1 april 2021 een financieringsmogelijkheid om gezamenlijk 
zonne-energie op te wekken, zonder dat de zonnepanelen op het eigen dak hoeven te liggen. Deze is per 1 april 2021 vervangen door de 
Subsidieregeling Coöperatieve Energieopwekking (SCE)

Gemeente Moerdijk   Energieprogramma 0.920

leefomgeving (afgebakend door een postcoderoos) hernieuwbare elektriciteit door zonne-energie, windenergie of 
waterkracht op te wekken. Naast dat we ruimte bieden aan lokale gemeenschapsprojecten die volledig zelfstandig 
zijn, is het onze ambitie om ook een deel van de productiecapaciteit van grote energieprojecten beschikbaar te 
stellen aan de lokale gemeenschap voor eigen energieproductie. Dat kan bijvoorbeeld door een deel van een grotere 
commerciële ontwikkeling administratief te scheiden van het commerciële project en ter beschikking te stellen aan 
de gemeenschap. Ook hiervoor verkennen we in RES-verband de mogelijkheden om de benodigde professionaliteit 
te borgen en financiële risico’s te minimaliseren.

•  We continueren en professionaliseren de samenwerking met Stichting Energietransitie Moerdijk (STEM). 

STEM organiseert en waarborgt de financiële participatie in energieprojecten (waaronder de voorfinanciering 
en het professionele partnerschap in de projecten). Bovendien geeft ze uitvoering aan het beheer van de 
energietransitiefondsen die uit de deelname ontstaan. Dit omvat ook het opstellen van Lokale Energie Agenda’s met 
de lokale gemeenschappen). Zo geeft ze ook invulling aan de sociale participatie. Dit is een belangrijke stap in een 
systeemverandering, waarbij we economische activiteit van lokale grootschalige elektriciteitsproductie duurzaam 
verbinden met de lokale gemeenschap. Zo wordt hier niet alleen geld verdiend aan energieproductie, maar plukt de 
lokale gemeenschap daar ook optimaal de vruchten van. Het is onze ambitie dat STEM zelfstandig uitvoering kan 
geven aan de afspraken die de gemeente met ontwikkelaars van energieprojecten maakt.  

Gebouwde omgeving 

Doelgroepbenadering 
In de gebouwde omgeving kennen we verschillende doelgroepen, die ieder hun eigen uitdagingen en behoeftes 
hebben in de energietransitie. Binnen de woningbouw is er onderscheid tussen huur- en koopwoningen. Naast 
de woningbouw maakt ook de utiliteitsbouw deel uit van de opgaven van de gebouwde omgeving. Onder de 
utiliteitsbouw verstaan we alle gebouwen in de gebouwde omgeving, die geen woning zijn. Dit zijn dus alle winkels en 
bedrijfspanden, kantoren en maatschappelijke dienstverlening. Het is van belang dat alle doelgroepen mee kunnen in 
de energietransitie: 

•  Binnen de huursector zijn woningcorporaties een belangrijke partner bij het opstellen van de Transitievisie Warmte. 
Dit is de visie voor de duurzame verwarming van gebouwen. Zij hebben vanwege de omvang van hun bezit al vele 
jaren ervaring met het systematisch verbeteren en verduurzamen van woningen. De gemeente en corporaties 
werken daarom nauw samen bij verduurzamingsopgave in de gebouwde omgeving. Daar waar we collectief 
kunnen handelen, is veel voordeel te behalen. Verduurzaming is een vast onderdeel van de Prestatieafspraken die 
de gemeente maakt het de corporaties en huurdersorganisaties. 

•  Veel woningeigenaren zijn best bereid om te investeren in verduurzaming van hun woning en verhoging van het 

woongenot.  Maar ze weten niet precies waar te beginnen en welke maatregelen het best passen bij hun situatie. 
We willen hen een duidelijke planning en objectieve informatievoorziening bieden.

•  Er is voor een deel van de utiliteitsbouw een wettelijk kader dat dwingt tot het nemen van minimale maatregelen. 

Wij willen deze doelgroep verder bewust maken van de eigen opgave en verantwoordelijkheid en ze concrete 
handvatten bieden om zelf aan de slag te gaan. 

Gemeente Moerdijk   Energieprogramma 0.921

Stap voor stap verduurzamen 
De eerste stap in het verduurzamen van het energiesysteem is het zo veel mogelijk verminderen van ons 
energieverbruik. Energie die niet verbruikt wordt, hoeft immers ook niet duurzaam te worden opgewekt. En dat 
heeft weer effect op de hoeveelheid windmolens, zonnepanelen en andere energieproducerende installaties in de 
omgeving. Om energiebesparing te realiseren werken we in Moerdijk aan de volgende onderwerpen: 
 
•  Informeren: een objectieve en zorgvuldige informatievoorziening maakt bewoners, verenigingen, ondernemers en 
maatschappelijke organisaties bewust van de eigen opgave en het eigen handelingsperspectief. Het helpt  om grip 
te krijgen op de eigen opgave. Dat doen we op verschillende manieren:  
-  Gemeenschapscoöperatie Energiek Moerdijk is al jarenlang dé lokale onafhankelijke en betrouwbare 

samenwerkingspartner die onze inwoners, verenigingen en MKB-bedrijven adviseert, prikkelt en stimuleert om 
zelf aan de slag te gaan met de eigen energietransitie. Ze staan midden in de gemeenschap en kunnen daarom 
werken vanuit vertrouwen. Een dergelijke partner is onmisbaar in de energietransitie. We continueren daarom 
de samenwerking met Energiek Moerdijk en 
stimuleren hen om zich verder te ontwikkelen.

-  Via de website www.moerdijk.nl/klimaat 

informeren we over wat er in en door de gemeente 
wordt gedaan op het gebied van klimaat. De 
energietransitie is daar een belangrijk onderdeel 
van. 

-  In het Klimaatakkoord is afgesproken dat 

iedere gemeente een digitaal Energieloket gaat 
aanbieden aan haar inwoners. Uiterlijk in 2022 
willen we een online energieloket hebben als 
extra informatiekanaal. Dit energieloket geeft 
antwoorden op vragen over verduurzaming van je 
woning en subsidiemogelijkheden.

De gemeente Moerdijk organiseert al verschillende 
acties die huiseigenaren en bedrijven helpen om hun 
woning of bedrijfspand energiezuiniger te maken:

•  Collectieve inkoopactie
•  Stimuleringslening
•  Voucheractie
•  Onafhankelijk energieadvies
•  Gratis startabonnement Milieubarometer voor 

bedrijven

Meer weten? Ga naar www.moerdijk.nl/klimaat 

•  Ontzorgen: door te ontzorgen stimuleren we de mensen die wel willen verduurzamen, maar dat uit eigen beweging 

nog niet gaan doen. Daarvoor maken we nu en in de komende jaren gebruik van:
-  Rijksregelingen zoals de Regeling Reductie Energiegebruik Woningen (RREW)4 waarmee we een 

energiebesparingsprogramma kunnen aanbieden voor woningeigenaren én huurders.

-  Collectieve inkoopacties voor zonnepanelen en energiebesparende maatregelen waarbij bij voorkeur wordt 

gewerkt met lokale ondernemers. 

-  De Milieubarometer waarmee het MKB de CO2-uitstoot van de eigen organisatie kan berekenen en inzicht krijgt in 

mogelijke verbeteringen.

•  Hulp bij financiering: verduurzaming levert altijd meerwaarde, maar vraagt ook investeringen. We streven er 

naar om de energietransitie betaalbaar te houden voor iedereen. De rijksoverheid kondigt een breed pallet aan 
financieringsmogelijkheden aan, zodat iedereen in de gelegenheid wordt gesteld om mee te doen. Wij volgen deze 
ontwikkeling op de voet en zullen inwoners en organisaties hierover informeren. Als gemeente bieden we bovendien 
de Stimuleringslening aan voor woningeigenaren en voor (sport)verenigingen. Met de stakeholders verkennen we 
welke instrumenten verder nodig zijn om energiearmoede (het verschijnsel dat de energielasten steeds zwaarder 
drukken op het besteedbaar inkomen) te voorkomen.

4 Helaas is onze aanvraag voor de RREW 2021 afgewezen, omdat het budget voortijdig was uitgeput.

Gemeente Moerdijk   Energieprogramma 0.922

•  Zelf het goede voorbeeld geven. Ook wij verduurzamen onze 

bedrijfsvoering. Dit doen wij door:
-  Al onze besluiten te gaan toetsen aan hun bijdrage aan de 

verduurzaming. 

-  Het eigen maatschappelijk vastgoed te verduurzamen. Hiervoor stelt 

de gemeente in 2021 een routekaart vast die bestaat uit een korte-, 
middellange- en langetermijnvisie. In de korte termijnvisie gaat de 
gemeente uit van een slimme gebouwselectie die de komende vijf 
jaar verduurzaamd worden op basis van een duurzaamheidsscan, 
een energiemaatwerkadvies en uitvoeringsplan. De routekaart wordt 
elke coalitieperiode herijkt, gelijktijdig met het actualiseren van de 
meerjaren onderhoudsplannen. 

-  Onze ervaring en expertise met de verduurzaming van ons vastgoed te 

delen met ondernemers, sportverenigingen en onderwijs

-  Een intern kennisteam duurzaamheid op te richten. Hierin zijn 

alle domeinen vertegenwoordigd en wordt informatie en ervaring 
uitgewisseld. Zo wordt duurzaamheid iets van de hele organisatie.

De gemeente gebruikt 
zelf natuurlijk ook energie. 
Bijvoorbeeld in het gemeentehuis 
en op de gemeentewerf, maar 
ook voor het vervoer van onze 
medewerkers. We isoleren 
onze gebouwen beter en de 
energie die we gebruiken wordt 
vaker duurzaam opgewekt. 
Ook met duurzaam inkopen 
verlagen we onze CO2-uitstoot. 
Onze toezichthouders rijden al 
elektrisch en het materieel van 
de buitendienst is voor zover 
mogelijk geëlektrificeerd.

Wijkgerichte aanpak
In Moerdijk moeten ruim 16.000 woningen5 en 
honderden andere gebouwen aardgasvrij verwarmd 
gaan worden. Dit doen we voortvarend en met oog 
voor betaalbare en haalbare oplossingen voor alle 
inwoners en gebruikers. Dat doen we door:

•  Het opstellen van een Transitievisie Warmte (TVW). 

Die is eind 2021 klaar en geeft globaal aan welke 
gebieden in welke volgorde aan de beurt komen om 
van het aardgas af te gaan en welke alternatieve 
warmtebronnen waar beschikbaar zijn. 

•  In vervolg op de TVW gaan we aan de slag 

Kunnen we aardgas niet vervangen door ander 
gas?

Regelmatig krijgen we de vraag waarom we het huidige 
aardgasnetwerk niet gaan gebruiken voor waterstof of 
biogas. Die opties worden op dit moment nog niet uitge-
sloten. De verwachting is echter dat er in Nederland on-
voldoende duurzame waterstof en biogas beschikbaar 
zal komen om het volledige aardgasverbruik van de 
industrie én de gebouwde omgeving te kunnen vervan-
gen. Omdat deze gas vervangers het beste rendement 
hebben in de hoge temperatuurprocessen in de indus-
trie, is de verwachting dat hier niet veel beschikbaar van 
zal komen voor de gebouwde omgeving, die een veel 
lagere warmtevraag kent.

met concrete wijkaanpakken, in zogenaamde 
Wijkuitvoeringsplannen. Zo’n plan wordt opgesteld 
voor ieder gebied dat van het aardgas af gaat. 
Die aanpak is integraal: we kijken naar energie 
besparen, isoleren, duurzame energie opwekken 
en het vervangen van aardgas tegen acceptabele kosten en met een optimaal rendement. In de uitvoering van de 
werkzaamheden houden we oog voor koppelkansen met bijvoorbeeld klimaatadaptatie en het verbeteren van de 
kwaliteit van woningen en gebouwen.

•  We stellen samen met de lokale gemeenschap Lokale Energie Agenda’s op per kern. Hierin onderzoeken we welke 

lokale collectieve of gemeenschappelijke projecten kunnen bijdragen aan de eigen energietransitie en gaan we 
daadwerkelijk aan de slag met het verduurzamen. We zoeken hierin de aansluiting bij bestaande structuren zoals 
de gebiedstafels.

5 Bron: PBL data Startanalyse

Gemeente Moerdijk   Energieprogramma 0.923

Industrie

Slimme, schone en nieuwe industrie
Moerdijk behoort tot een van de vijf Nederlandse regio’s met energie-intensieve bedrijvigheid. De energietransitie biedt 
in ons Haven- en industrieterrein veel kansen voor nieuwe bedrijvigheid, innovatie en extra werkgelegenheid. Ook zijn 
hier belangrijke raakvlakken met de circulaire economie, dat als thema hoog op de agenda staat voor het Haven- en 
industrieterrein Moerdijk (HiM). De industrie heeft dan ook het hoogste energieverbruik van alle sectoren in Moerdijk 
en daarmee ook de grootste opgave in de lokale energietransitie. De sector is samen met het rijk en de provincie zelf 
verantwoordelijk voor het behalen van hun klimaatdoelen. In het Klimaatakkoord heeft de sector zichzelf dan ook tot 
doel gesteld om in 2050 circulair te zijn en vrijwel geen broeikasgassen meer uit te stoten. De fabrieken draaien dan 
op duurzame elektriciteit uit zon en wind of energie uit aardwarmte, waterstof en biogas. De grondstoffen komen 
uit biomassa, reststromen en -gassen. De restwarmte gebruikt de industrie zelf of levert die aan de tuinbouw of 
gebouwen en woningen. De industrie is dan naast gebruiker van energie ook producent en buffer van energie. 

Aan de lokale Industrietafel Energietransitie (van Het Havenbedrijf Port of Moerdijk) komt de Moerdijkse industrie 
samen om kennis en ervaring uit te wisselen en nieuwe oplossingen te vinden. In het industriële cluster Rotterdam-
Moerdijk wordt een Cluster Energiestrategie (CES) opgesteld. Hierin wordt beschreven hoe de verduurzaming tot 
2050 vorm krijgt en welke energie-infrastructuur daarvoor nodig is. Onderwerpen als elektrificatie en CO2-opslag 
komen hierin aan bod. De gemeente volgt deze ontwikkelingen en ondersteunt en faciliteert waar mogelijk.

De restwarmte van de industrie biedt kansen voor de verwarming van de 
gebouwde omgeving en glastuinbouwcomplexen (waarbij tevens levering 
van afgevangen CO2 mogelijk is) in Moerdijk en de verdere regio. Op 
lokale schaal is dat niet haalbaar, maar wanneer warmteaanbod en -vraag 
voldoende groot zijn, ontstaan schaalvoordelen. We onderzoeken daarom 
in regioverband de mogelijkheden voor een (boven)regionaal warmtenet 
(RES-deal ‘Regionale warmte-infrastructuur’). Het bestaande warmtenet, 
dat vanaf de Amercentrale naar Breda en Tilburg vertakt, vormt hiervoor de 
basis. Op termijn is ook een koppeling met het warmtenet in Roosendaal 
denkbaar, zodat een groot regionaal warmtenet ontstaat.

Om stappen te kunnen zetten in de verduurzaming van processen, zijn 
nog veel innovatieve oplossingen nodig. Innovatieve oplossingen zullen 
niet altijd in het bestaande kader van wet- en regelgeving passen. Wet- 
en regelgeving is immers ontworpen op processen die we al kennen. De 
gemeente speelt een rol om ruimte te bieden aan innovatie en proeftuinen. 
Die ruimte zullen we samen met de provincie en Havenbedrijf Port of 
Moerdijk opzoeken, waarbij we streven naar een zo hoog mogelijke 
kwaliteit van de leefomgeving.  

Windpark Haven- en 
Industrieterrein Moerdijk

Op het Haven- en Industrieterrein 
Moerdijk (HIM) heeft Vattenfall 
onlangs 7 windmolens gebouwd. 
Die zorgen voor stroom voor 
ruim 20.000 huishoudens. 
Voor de gemeente is het 
belangrijk dat onze inwoners 
ook voordeel hebben van de 
windmolens. Daarom zijn met 
Vattenfall afspraken gemaakt 
over een Windfonds. Ook 
kunnen inwoners van Klundert 
profiteren van een te ontwikkelen 
zonnepark in de vorm van een 
postcoderoosproject.

Gemeente Moerdijk   Energieprogramma 0.924

Landbouw & landgebruik

Duurzame glastuinbouw
Binnen de sector Landbouw & Landgebruik is de glastuinbouw de grootste verbruiker van fossiele energie. In 
de gemeente Moerdijk zijn meerdere glastuinbouwcomplexen.  Ze nemen al verschillende energiebesparende 
maatregelen. Eén glastuinbouwbedrijf is bovendien recent al overgeschakeld van aardgas naar geothermie als 
warmtebron voor de kas. De effecten daarvan op het fossiele energieverbruik zullen in de komende jaren meetbaar 
worden. Andere warmtebronnen zijn mogelijk industriële restwarmte of thermische warmte uit zonne-energie, 
oppervlaktewater of riolering.  Bij het vervangen van aardgas als warmtebron, zal de CO2-behoefte van de gewassen 
in de kassen op een andere manier moeten worden ingevuld. Ook hiervoor zijn reststromen CO2 van de industrie 
mogelijk inzetbaar. Hier is een directe link met het eerder genoemde onderzoek naar de inzetbaarheid van restwarmte 
in een (boven)regionaal warmtenet.

Duurzame landbouw
In de landbouwsector wordt een aanzienlijke hoeveelheid elektriciteit verbruikt, bijvoorbeeld voor koelingen, 
luchtverversing en verlichting. In de verdere verdieping van de opgaven willen we met de stakeholders verkennen 
wat er mogelijk en nodig is om dit energieverbruik zo veel mogelijk te reduceren en hoe de gemeente daaraan kan 
bijdragen. De elektrificatie van het materieel zal bijdragen aan het reduceren van broeikasgasemissies, maar legt – 
net als bij de elektrificatie van de industrie – een groter beslag op het huidige elektriciteitsnetwerk. We willen inzicht 
krijgen in de vraag of het elektriciteitsnetwerk voldoet om de elektrificatie in de landbouw bij te kunnen houden.

Duurzaam landgebruik 
De regionale ambitie is om in 2030 1 miljoen ton per jaar aan regionale biomassa te gebruiken voor grondstoffen, 
warmte of elektriciteit. Vraag en aanbod zullen optimaal op elkaar afgestemd moeten worden. Met dubbel ruimtegebruik 
kan de sector ook een bijdrage leveren aan de opwek van duurzame energie. Vanuit de RES wordt hiervoor een regionaal 
versnellingsteam Zon op bedrijfsdaken ingesteld. Ook de inzet van semi-transparante zonnepanelen boven kwetsbare 
teelten of boven uitloopweides van kleinvee is een ontwikkeling die kansen biedt op de lange termijn.

De landbouwsector heeft veel raakvlakken met (onderdelen van) de opgave van de andere beschreven sectoren. Het ligt 
voor de hand om in de verdere uitwerking van de Moerdijkse Energiedeals ook goed sector overstijgend te kijken naar 
dwarsverbanden en koppelkansen.

Gemeente Moerdijk   Energieprogramma 0.925

Mobiliteit

Sterke samenhang met mobiliteitsbeleid

Duurzame energiedragers
De prioriteit ligt bij elektrificatie van mobiliteit. Voor 
personenvervoer en korte afstandstransport is dat wat 
eenvoudiger dan voor zwaar en/of lange afstandstransport. Toch 
zien we ook daar positieve ontwikkelingen. Zo is het plan om 
binnenkort elektrische binnenvaartschepen te laten varen vanuit 
de haven van Moerdijk. Dergelijke initiatieven komen vooral uit 
de markt zelf. Desondanks zal het zwaardere transport ook nog 
lang afhankelijk zijn van hernieuwbare brandstoffen om tijdig hun 
CO2-uitstoot te verminderen. De waterstof- en biobrandstofmarkt 
moet daarom de ruimte krijgen om zich te ontwikkelen. De 
gemeente heeft hierin slechts een beperkte rol. Wij kunnen als 
facilitator met name bijdragen aan de distributie en beschikbare 
afgiftepunten van waterstof en biobrandstoffen. Vanuit het 
Meerjarenprogramma Infrastructuur, Ruimte en Transport (MIRT) van het Rijk wordt onder andere ingezet op het project 
Clean Energy Hubs, bedoeld om een landelijk dekkend netwerk van afgiftepunten van duurzame transitiebrandstoffen te 
creëren. Als gemeente verbinden we kansrijke locaties en initiatieven aan dit project.

In dit Energieprogramma ligt de focus 
op de opgaven voor een succesvolle 
energietransitie in de sector mobiliteit. De 
meest voor de hand liggende verduurzaming 
is natuurlijk het terugdringen van 
gemotoriseerde verkeersbewegingen. 
Dat is onderdeel van ons bredere 
mobiliteitsbeleid en wordt hier om die reden 
verder buiten beschouwing gelaten. Maar 
het is vanzelfsprekend dat er een sterke 
samenhang is tussen beide beleidsvelden.

Elektrisch vervoer
Met de toenemende elektrificatie van vervoer, moet de publieke 
laadinfrastructuur worden uitgebreid. Om de groei van het aantal 
(snel)laadpunten in de pas te laten lopen met de toenemende 
elektrificatie, is de Nationale Agenda Laadinfrastructuur 
opgesteld. Gemeenten moeten de afspraken die daarin gemaakt 
zijn vertalen in een (regionaal) mobiliteitsplan.  
 
In 2020 is een eerste verkenning naar de kansen van (elektrisch) 
autodelen in de gemeente Moerdijk afgerond. De resultaten hier-
van bieden aanknopingspunten voor de ontwikkeling van beleid.

Verduurzaming logistiek
In de 40 grote steden in Nederland wordt gestreefd naar stadslogistiek zonder CO2-uitstoot door zogenaamde zero-
emissie zones aan te wijzen. Daar is vanaf 2025 uitsluitend nog uitstootvrij goederenvervoer toegestaan. Hoewel 
dergelijke stadscentra niet in onze gemeente liggen, ligt Moerdijk wel tussen drie van deze steden in: Breda, Roosendaal 
en Dordrecht. In combinatie met een sterke en groeiende logistieke sector in Moerdijk is het interessant om te 
verkennen welke kansen dit biedt voor de verduurzaming van de logistiek in Moerdijk. 
In de bouwsector wordt ingezet op zero-emissie bouwverkeer en mobiele werktuigen met de Green Deal Het Nieuwe 
Draaien en de Green Deal Bouwlogistiek. Als gemeente kunnen we in onze eigen inkoopprocessen sturen op inzet 
hiervan bij eigen projecten. 
Door ketenoptimalisatie in de logistiek kan het energieverbruik en de CO2-uitstoot dalen. Op het Haven- en 
industrieterrein Moerdijk liggen op dit vlak goede kansen, door de aanwezigheid van bijna alle transportvormen (weg, 
spoor, water én buis) én de aanwezigheid van overslagmogelijkheden tussen de modaliteiten.  

Gemeente Moerdijk   Energieprogramma 0.926

Verduurzaming personenvervoer
Door COVID-19 zal thuiswerken ook na de crisis een gewoonte blijven. Dat scheelt veel wegkilometers in het 
personenvervoer. Ook op het gebied van personeelsbeleid en deelmobiliteit liggen er goede kansen om het 
werkgerelateerde wegverkeer verder te verduurzamen. In Moerdijk wordt hier op ingezet met ridesharing concepten op 
het Haven- en industrieterrein. De gemeente Moerdijk zal zich als werkgever actief inzetten om de CO2-uitstoot door 
werkgerelateerd vervoer terug te dringen. 

In regionaal verband gaan we een programma voor slimme en duurzame mobiliteit opzetten voor de omslag naar een 
duurzaam en klimaatbestendig mobiliteitssysteem. Concrete onderwerpen zijn ruimte voor de fiets (zoals door realisatie 
van een fietssnelweg tussen Breda en Moerdijk), multimodale vervoershubs (kansen rondom stationsgebied Lage 
Zwaluwe) en Mobility as a Service (een deur-tot-deur reisservice met een breed aanbod van vervoermiddelen).

Gemeente Moerdijk   Energieprogramma 0.927

Opgaven per sector: de aanzet tot een uitvoeringsagenda 

Samenvattend staat hieronder een overzicht van de huidige opgaven per sector, zoals die in dit hoofdstuk zijn 
beschreven. Per sector is benoemd met welke concrete activiteiten de gemeente, vaak in samenwerking met andere 
partijen, wil bijdragen aan de energietransitie. Per activiteit is aangegeven of deze al in uitvoering is, snel door de 
gemeente kan worden uitgevoerd of onderdeel wordt van nog op te stellen energiedeals. Ook combinaties zijn 
mogelijk. Zo zijn er voor bestaande windparken al afspraken gemaakt over financiële participatie (in uitvoering), maar 
zullen we die bij toekomstige projecten ook maken (Moerdijkse energiedeal).

Afspraken die uit nieuwe Moerdijkse Energiedeals volgen, krijgen vanzelfsprekend ook een plekje in de 
uitvoeringsagenda. Zo ontstaat een dynamische document: afgeronde activiteiten verdwijnen van de lijst en nieuwe 
concrete afspraken krijgen een plek. De uitvoeringsagenda zal dan ook een plek krijgen als zelfstandig document 
naast het Energieprogramma Moerdijk. Het onderstaande overzicht is daarvoor het vertrekpunt.

Elektriciteit
Productie

Betrouwbare energie-
voorziening

Participatie

Realisatie lopende windprojecten (industrieterrein Moerdijk en A16). 
Repowering windparken Volkeraksluizen en Sabinadijk. 
Potentie van zonnepanelen op daken beter benutten.
Opstellen beleidskader voor cablepooling (zon en wind op één aanslui-
ting). 
Werken met tijdelijke vergunningen voor windmolens en zonneparken.
Optimalisatie energie-infrastructuur.
Uitbreiding energie-infrastructuur.
Eventuele toename van grootschalige lokale energieproductie moet 
altijd in balans zijn met leefbaarheid.
Beleidskeuzes en locatiestudies in samenspraak met de lokale gemeen-
schap en professionele stakeholders.
Minimaal 50% financiële participatie in grote energieprojecten (streven).

Een deel van de productiecapaciteit van grote energieprojecten 
beschikbaar stellen aan de lokale gemeenschap voor eigen 
energieproductie (ambitie).
Samenwerking STEM continueren en professionaliseren.

In uitvoering
Energiedeal 
Energiedeal
Energiedeal

Snel uitvoeren 
Energiedeal
Energiedeal
Energiedeal

Energiedeal

In uitvoering / 
Energiedeal
Energiedeal

In uitvoering

Gemeente Moerdijk   Energieprogramma 0.928

Gebouwde omgeving
Doelgroepen-
benadering

Stap voor stap 
verduurzamen

Wijkgerichte aanpak

Industrie
Slimme, schone en 
nieuwe industrie

Verduurzaming als vast onderdeel van de Prestatieafspraken die de 
gemeente maakt met de woningcorporaties en huurdersorganisaties 
(waaronder samenwerkingsafspraken m.b.t. de warmtetransitie).
Woningeigenaren een duidelijke planning en objectieve informatie 
bieden, plus  en mogelijkheden om te verduurzamen.
Gebruikers utiliteitsbouw bewust maken van de eigen opgave en 
verantwoordelijkheid en ze concrete handvatten bieden om zelf te gaan 
handelen.
Bewoners, ondernemers en maatschappelijke organisaties informeren 
over en activeren in de opgave d.m.v. een klimaatwebsite, een 
Energieloket en Energiek Moerdijk.
Bewoners, ondernemers en maatschappelijke organisaties ontzorgen 
d.m.v. rijksregelingen, collectieve inkoopacties, de milieubarometer en 
financieringsinstrumenten.
Als gemeente zelf het goede voorbeeld geven door onze bedrijfsvoering 
te verduurzamen.
Opstellen van een Transitievisie Warmte (TVW).
Opstellen Wijkuitvoeringsplannen.
Opstellen Lokale Energie Agenda’s per kern.

In uitvoering

Energiedeal /  
Snel uitvoeren
Energiedeal

In uitvoering / 
Energiedeal

In uitvoering / 
Energiedeal

Snel uitvoeren

In uitvoering
Energiedeal
In uitvoering

Kennis en ervaring uitwisselen aan de lokale Industrietafel 
Energietransitie.
Opstellen Cluster Energiestrategie (CES).
Onderzoeken mogelijkheden voor een (boven)regionaal warmtenet met 
restwarmte uit de industrie.
Ruimte zoeken en bieden voor innovatie en proeftuinen.

Energiedeal /  
Snel uitvoeren
In uitvoering
In uitvoering / 
Energiedeal
Energiedeal

Landbouw & landgebruik
Duurzame 
glastuinbouw
Duurzame landbouw Verdere verkenning om energieverbruik te reduceren.

Onderzoeken mogelijkheden voor een (boven)regionaal warmtenet met 
restwarmte uit de industrie (zie opgave Industrie).

Inzicht krijgen in het beslag van de elektrificatie in de landbouw op het 
elektriciteitsnetwerk.

Duurzaam  land  gebruik Regionaal versnellingsteam Zon op bedrijfsdaken.

Verdere inzet van dubbel ruimtegebruik.

Energiedeal

Energiedeal
Energiedeal / 
Snel uitvoeren
In uitvoering
Energiedeal

Gemeente Moerdijk   Energieprogramma 0.929

Mobiliteit
Duurzame 
energiedragers

Elektrisch vervoer

Verduurzaming logis-
tiek

Faciliteren van distributie en beschikbare afgiftepunten van waterstof 
en biobrandstoffen.
Kansrijke locaties en initiatieven verbinden aan het project Clean Energy 
Hubs.
De Nationale Agenda Laadinfrastructuur vertalen in een (regionaal) 
mobiliteitsplan.
Beleid ontwikkelen voor (elektrisch) autodelen in Moerdijk.
In relatie tot de zero-emissie stadslogistiek in steden verkennen welke 
kansen dit biedt voor de verduurzaming van de logistiek in Moerdijk.
In bouwprojecten sturen op inzet zero-emissie bouwverkeer en mobiele 
werktuigen.
Ketenoptimalisatie op het Haven- en industrieterrein Moerdijk.

Verduurzaming 
personenmobiliteit

Als werkgever de CO2-uitstoot van werkgerelateerd verkeer 
terugdringen.
Opzetten van een regionaal programma voor slimme en duurzame 
mobiliteit.

Snel uitvoeren

Snel uitvoeren

Energiedeal

Energiedeal
Energiedeal

Energiedeal

In uitvoering / 
Energiedeal
In uitvoering / 
Snel uitvoeren
In uitvoering / 
Energiedeal

Gemeente Moerdijk   Energieprogramma 0.930

De volgende stap:  
Moerdijkse Energiedeals

Dit Energieprogramma beschrijft hoe wij als gemeente kunnen en willen bijdragen aan de energietransitie en het berei-
ken van de nationale klimaatdoelen. Zowel wereldwijd,  landelijk áls lokaal is goede samenwerking noodzakelijk voor 
effectieve klimaatactie. Om de CO2-uitstoot in Moerdijk te laten dalen in lijn met het nationale Klimaatakkoord willen we 
daarom als volgende stap concrete afspraken maken met andere partijen over hoe we dat gaan bereiken. Zoals landelijk 
in het Klimaatakkoord concrete uitvoeringsafspraken zijn gemaakt, willen we dat ook doen op gemeenteniveau.

Daarvoor sluiten we met inwoners en lokale stakeholders zogenaamde Moerdijkse Energiedeals. Hierin staat wat de 
gemeente, inwoners, bedrijven, maatschappelijke organisaties en andere overheden samen gaan doen om de CO2-uit-
stoot te verminderen. Waar mogelijk maken we ook afspraken over hoe we de energietransitie als vliegwiel benutten 
om de leefbaarheid, lokale economie en de kwaliteit van het landschap te verbeteren. Dit leidt, samen met de activitei-
ten die wij als gemeente en onze netwerkpartners zelf al uitvoeren, tot een gezamenlijke uitvoeringsagenda. Het richt 
zich op waar lokale samenwerking het verschil kan maken en vormt zo een waardevolle aanvulling op de nationale en 
regionale afspraken.

We hanteren vooralsnog de overzichtelijke indeling van de klimaattafels uit het Klimaatakkoord als leidraad: elektri-
citeit, gebouwde omgeving, mobiliteit, landbouw en landgebruik, en industrie. Per sector willen we afspraken maken 
over een groot aantal onderwerpen. Bijvoorbeeld over investeringen in duurzame energie en energiebesparing, het 
opschalen van lopende energieprojecten, ondersteuning aan inwoners en bedrijven, experimenten en innovatie, en 
kennisopbouw. Maar we kijken ook zeker naar waar de verschillende sectoren raakvlakken en koppelkansen hebben. 
Verschillende concrete onderwerpen zijn immers sectoroverstijgend. Soms heeft de ene sector de oplossing voor een 
verduurzamingsopgave in de andere sector.

Om deze Moerdijkse Energiedeals te sluiten is het nodig om partijen bij elkaar te brengen. Zowel lokale voorlopers als 
partijen die willen bijdragen aan een duurzaam energiesysteem en onderzoeken hoe ze dit kunnen doen. De gemeen-
te wil een regisserende rol spelen in dit proces. Binnen de energietransitie kan de gemeente bouwen op een netwerk 
dat ze de afgelopen jaren heeft opgebouwd met inwoners(groepen), bedrijven en maatschappelijke organisaties. Het 
vereist echter tijd en inzet om de juiste partijen bij elkaar te brengen en de energiedeals op te stellen.

Hoe sneller we hiermee starten, des te groter onze bijdrage aan de lokale energietransitie is. Bovendien sluit een 
uitvoeringsagenda aan op de groeiende behoefte bij stakeholders om via lokale afspraken de CO2-reductie sneller te 
verlagen. En ook inwoners vragen de gemeente om duidelijkheid te bieden. 

Proces

Na vaststelling van dit Energieprogramma 0.9 door de raad gaan we concreet aan de slag om met de stakeholders in 
alle sectoren te komen tot Moerdijkse Energiedeals. En daarmee ontstaat ook een groeiende uitvoeringsagenda. De 
inzet is om binnen iedere sector de eerste Moerdijkse Energiedeals medio juni 2022 te presenteren. Dat staat natuurlijk 
niet in de weg dat tussentijds verschillende afspraken uit de uitvoeringsagenda al door de samenwerkingspartners zul-
len worden uitgevoerd. Daarnaast zullen bestaande samenwerkingsafspraken en lopende projecten gewoon doorgaan. 

De afgelopen jaren hebben diverse gemeenten in Nederland vergelijkbare uitvoeringsagenda’s gemaakt. We zullen 
nadrukkelijk deze kennis en ervaring benutten in onze aanpak. Zo werken we van Nationaal klimaatakkoord via lokale 
acties aan een duurzaam Moerdijk en een duurzaam Nederland!

Gemeente Moerdijk   Energieprogramma 0.9Postbus 4
4760 AA Zevenbergen

www.moerdijk.nl

