COALITIEAKKOORD 
2018-2022 
Een krachtige, ondernemende partner. 
Dat zijn wij!

2

Colofon

Ontwerp/opmaak: John Gaasbeek, Copycaal

Fotografie: Marcel Otterspeer

Drukwerk: Repro gemeente Moerdijk

Uitgave: mei 2018

Alle rechten voorbehouden. Niets uit deze uitgave mag worden verveelvoudigd en/of openbaar gemaakt door 
middel van druk, fotokopie, microfilm of op welke andere wijze dan ook en evenmin in een geautomatiseerd 
gegevensbestand worden opgeslagen zonder voorafgaande schriftelijke toestemming van Gemeente Moerdijk.

Gemeente Moerdijk 2018 - 20223

Inhoud

Voorwoord 
Inleiding 

1.  Samen aan de slag voor het klimaat in Moerdijk 
2.  Prettig en veilig wonen en leven in Moerdijk 
3.  Economie als versneller voor een vitaal Moerdijk 
4.  Ondersteuning voor mensen die het nodig hebben 
5.  Partnerschap in een veranderende samenleving 
6.  Financiële paragraaf 

4
5

6
8
11
14
16
18

Gemeente Moerdijk 2018 - 20224

Voorwoord

Op 3 mei 2018 ben ik gevraagd de totstandkoming van een nieuw college te 
begeleiden. Alvorens ik deze opdracht wilde aanvaarden heb ik een gesprek 
gevoerd met afvaardigingen van de fracties van Onafhankelijk Moerdijk, 
VVD en CDA. Dit gesprek vond ik nodig om vertrouwen te krijgen in de 
slagingskans van deze formatiepoging. Nadat de drie partijen zich daar 
positief over hebben uitgelaten, heb ik de opdracht aanvaard. 

Vervolgens ben ik samen met de gemeentesecretaris, de bestuursadviseur 
en de griffier aan de slag gegaan met het schrijven van een programma. De 
basis voor het programma is gevormd door punten die door de drie partijen 
zijn aangedragen. Deze punten zijn aangevuld met bouwstenen uit het 
overdrachtsdocument ‘Mijlpalen en Bouwstenen’. 

Op 15 mei is de eerste versie van het programma met de partijen besproken. 
Dit heeft geleid tot een tweede versie welke op 18 mei aan de partijen is 
voorgelegd. De partijen zijn vervolgens in een bijeenkomst op 23 mei tot de 
definitieve versie gekomen. Deze laatste versie is op vrijdag 25 mei door 
de fractievoorzitters ondertekend, waarmee de formatie als afgerond kan 
worden beschouwd. 

Ik dank alle partijen voor hun inzet om tot dit programma te komen. Een 
programma waar de gemeente Moerdijk trots op mag zijn en waar de 
gemeente de komende bestuursperiode mee vooruit kan. 

Een woord van dank aan de ambtelijke organisatie vind ik op zijn plaats. 
Deze heeft zich van zijn beste kant laten zien, door hun snelle en adequate 
bijdrage aan de totstandkoming van dit coalitieprogramma. Tenslotte dank ik 
Monique van Bavel, Mireille de Groot en Ricus Tiekstra voor hun inzet en hun 
bijdrage in dit traject.

Etten Leur, 25 mei 2018

Heleen van Rijnbach

Gemeente Moerdijk 2018 - 20225

Inleiding

Moerdijk, de wereld van verschil, verdient mooie plaatsen waar het veilig, prettig en comfortabel 
leven is. Daar heeft het huidige beleid en werk al veel aan bijgedragen en dat zetten we dan ook 
graag voort. En natuurlijk gaan we waar het kan óók aan de slag met nieuwe ambities. Wij kiezen 
voor Krachtig, Ondernemend, Partnerschap. Dat zijn voor ons dé kernwoorden voor de komende 
periode in Moerdijk. Samen met u gaan wij, Onafhankelijk Moerdijk, VVD en CDA enthousiast en 
met ambitie aan het werk. 

Krachtig: zelfredzaam en ‘samenredzaam’ 

We kiezen voor Krachtig: een stevige culturele waarde die je vindt in de vele verenigingen, 
bij vrijwilligers, mantelzorgers in alle mooie dorpen en stadjes die onze gemeente rijk is. We 
staan samen met onze organisatie en raadsleden graag tussen onze inwoners. Waar het kan 
ondersteunen we hen, als het nodig is vangen we hen op. We bouwen aan eigen kracht, elkaars 
kracht en de kracht van de samenleving. Zelfredzaamheid en ‘samenredzaamheid’ zijn hierbij 
uitgangspunten. 

Met Ondernemend zijn schep je kansen! Kansen die we graag benutten voor en met onze 
inwoners, ondernemers en samenwerkingspartners. Iedereen moet de ruimte krijgen om 
initiatieven te ontplooien. Ook als die niet helemaal passen binnen de inhoudelijke en technische 
richtlijnen die binnen de gemeente gelden. Een juiste balans tussen een goed ondernemersklimaat 
gericht op duurzaamheid en de leefkwaliteit voor onze inwoners heeft daarbij onze aandacht.

Partner in het netwerk 

We staan voor Partnerschap, want dat past bij deze tijd. Samenleven en samenwerken in 
onze lokale democratie veranderen. Dat vergt vernieuwing van samenspraak en participatie. 
Van ons, van iedereen. We vragen om mee te denken, mee te praten en mee te doen. We 
bieden samenwerking, betrokkenheid en (nog meer) ruimte voor innovatieve inwoners en 
ondernemerschap. Meer en meer worden we partner in een netwerk van onze inwoners, 
ondernemers en samenwerkende organisaties.

Deze kernwoorden zijn vertaald in dit coalitieprogramma. In de volgende programma’s beschrijven 
we vooral onze nieuwe ambities en beleidsintensivering.
1.  Samen aan de slag voor het klimaat in Moerdijk
2.  Prettig en veilig wonen en leven in Moerdijk 
3.  Economie als versneller voor een vitaal Moerdijk
4.  Ondersteuning voor mensen die het nodig hebben
5.  Partnerschap in een veranderende samenleving

We staan open voor elkaar, luisteren naar elkaar en gaan uit van de kracht van Moerdijk!

Gemeente Moerdijk 2018 - 20226

Samen aan de slag voor het 
klimaat in Moerdijk

Er ligt een grote opgave om tot een 
duurzaam Moerdijk te komen. Het 
tegengaan van klimaatverandering, 
aanpassen aan de gevolgen van 
klimaatverandering en een transitie 
naar een circulaire economie zijn 
randvoorwaarden voor behoud van 
onze leefbaarheid.

Om de eigen doelstellingen én de beoogde nationale, 
internationale doelstellingen te halen, gaan we onze inzet 
op dit thema de komende periode vergroten. We brengen 
in kaart wat nodig is om de Energietransitie uit te voeren. 
Dit leidt tot een plan van aanpak. Daarvoor gebruiken we de 
periode 2018-2019 en vanaf 2020 werken we aan uitvoering 
van de doelstellingen.

Energietransitie en klimaatadaptatie hebben ook impact 
op hoe we onze openbare ruimte inrichten en beheren. De 
klimaat- en energietransitie gaat ons landschap veranderen. 
Het vraagt om een ontwikkelend perspectief op onze 
ruimtelijke ordening waarbij we opgaven slim combineren en 
de kwaliteit van het landschap bewaren. 

BELEIDSVOORNEMENS

Milieu
Het uitgangspunt bij milieubeleid is het voorkomen 
van verdere (lucht)vervuiling. We streven naar een 
nadrukkelijke samenhang tussen milieubeleid en ruimtelijk 
ordeningsbeleid.

Bij het beheer van onze openbare ruimte hebben we 
steeds meer aandacht voor de inpassing van natuur 
en biodiversiteit, bijvoorbeeld door de geplande aanleg 
van bijenlinten. Op langdurig lege plekken realiseren we 
groenvoorzieningen.

We geven prioriteit aan de aanpak geluidsoverlast A4.

Bij het beheer van onze 
openbare ruimte hebben we 
steeds meer aandacht voor 
de inpassing van natuur en 
biodiversiteit

Gemeente Moerdijk 2018 - 20227

Duurzame energie
We zetten erop in om bij het realiseren van grootschalige 
duurzame energieprojecten een deel van de opbrengst 
ten goede te laten komen aan onze inwoners zoals 
bij de “dorpsmolens”. Voor zonne-energie en andere 
alternatieve energiebronnen ontwikkelen we een 
visie in 2019. Hierin betrekken we nadrukkelijk de 
aardgastransitie en “zon op land”. De gemeentelijke 
openbare verlichting wordt de komende jaren gefaseerd 
omgebouwd naar LED verlichting. Ook is de ambitie het 
totale gemeentelijke wagenpark en de gemeentelijke 
eigendommen zoals gemeenschapshuizen, 
sportcomplexen en zwembaden stapsgewijs te 
verduurzamen. We komen met een plan van aanpak 
inclusief financiële consequenties in 2019. 

Bij een grotere inzet op energietransitie hoort 
intensivering van de samenwerking met partners zoals 
Energiek Moerdijk, STEM, Woonkwartier, onderwijs, 
verenigingen etc. om onze doelen te bereiken. Ook 
kijken we naar innovatieve samenwerkings- en 
financieringsvormen.

Zoals uit bovenstaande blijkt zijn we voor duurzame 
energie, maar we zijn van mening dat er geen plaats 
meer is voor meer windmolens bij onze kernen en 
het buitengebied, die zijn er al genoeg in Moerdijk en 
omstreken. Mocht er toch een vraag komen vanuit de 
andere overheden dan gaan we ons hier als gemeente 
samen met de inwoners tegen verzetten. 

Klimaatadaptatie
Aan de opgave op het gebied van klimaatadaptatie 
geven we onder meer invulling door in overleg met onze 
partners het Verbeterd Gemeentelijk Rioleringsplan/
Afvalwaterplan 2020-2024 op te stellen en de 
bijbehorende investeringsagenda te realiseren. Dit heeft 
een relatie met de manier waarop we kijken naar de 
inrichting van de openbare ruimte en de rol van water 
en groen hierin. We leggen gescheiden rioolstelsels aan, 
koppelen hemelwaterafvoer af, creëren retentiegebieden 
en dringen het verhard oppervlak terug. 
In combinatie met de ontwikkeling Fijnaart West maken 
we een aantrekkelijk gebied voor recreatieve doeleinden 
rondom de waterretentie.

Omgevingsvisie
Vooruitlopend op de inwerkingtreding van de 
Omgevingswet stellen we de Omgevingsvisie op, 
samen met inwoners, maatschappelijke organisaties 
en bedrijven. Daarbij zullen we ook moeten bepalen 
welke leefomgevingsaspecten in relatie tot de gewenste 
ruimtelijke en economische ontwikkelingen in bepaalde 
gebieden het belangrijkst zullen zijn (luchtkwaliteit, 
geluid etc.). Een implementatieplan hiervoor wordt 
vormgegeven in 2019.

Op alle fronten vinden we het van belang dat 
duurzaamheid terugkomt. Dit geldt ook voor onze 
eigen inkoopactiviteiten. Daarbij besteden we in elk 
raadsvoorstel, daar waar relevant, aandacht aan 
duurzaamheid. 

Gemeente Moerdijk 2018 - 20228

Prettig en veilig wonen en leven 
in Moerdijk

Wonen in een fijne woning en een omgeving die prettig en veilig voelt, is een 
belangrijke pijler van het dagelijks welzijn. Met elf woonkernen is daar binnen de 
gemeente dan ook dagelijks aandacht voor. Met de juiste woningen, beschikbare 
voorzieningen, een goede bereikbaarheid, een gevoel van veiligheid en gezondheid en 
een aangename sociale omgeving. 

Vergrijzing, terugloop van het aantal inwoners en 
daarmee mogelijk verlies van voorzieningen is een 
landelijke tendens in dorpen en kleine steden. Door nog 
meer aan te sluiten bij de behoeften van de inwoners 
en inventief te zijn met aanbieden van (bereikbare) 
voorzieningen of alternatieven kan het gevoel van prettig 
wonen en leven behouden blijven. 

Woningbouwontwikkeling staat voor alle partijen hoog 
op de prioriteitenlijst. Dit komt terug in een gevarieerd 
woningaanbod in alle kernen. We kijken verder dan 
vandaag door rekening te houden met de vraag van 
morgen. Inwoners bepalen welk type woning het best 
bij hen past. De kwaliteit van het woningaanbod en de 
veranderende kwaliteitseisen worden in samenwerking 
met woningcorporaties bespreekbaar gemaakt. Hierbij 
wordt ook ingezet op een betere verdeling van de 
beschikbare capaciteit (waaronder een aanpak van 
scheef-wonen), die past bij de opbouw van de bevolking. 
Dit komt terug in prestatieafspraken. De invoering van 
een huisvestingsverordening wordt daarbij overwogen.

BELEIDSVOORNEMENS

Woningbouw
Gezien de grote opgave die er ligt, investeren we fors 
in bouwen in Moerdijk. We hebben de ambitie om de 
te bouwen voorraad te realiseren vóór 2025, inclusief 
825 woningen als het Logistiek Park Moerdijk wordt 
geaccordeerd. Daarbij gaan we actief op zoek naar 
partijen die willen bouwen. Bij wat en hoe we bouwen is 
de vraag het leidend principe.

Om Moerdijk voor jongeren aantrekkelijk te houden 
stimuleren we nieuwbouw van starterswoningen en 
continueren we de starterslening

Gemeente Moerdijk 2018 - 20229

Om een aantrekkelijke woonomgeving te kunnen blijven 
aanbieden, maar ook om nieuwe inwoners aan te 
trekken, ontwikkelen we aansprekende woonconcepten. 
Dit betreft zowel architectuur, inrichting van de wijken, 
als duurzaamheid. Wij geven woonconcepten vorm die 
uniek zijn voor de markt in onze regio. Dit betekent extra 
ambtelijke capaciteit voor projecten, zodat bijvoorbeeld 
aanvragen voor bedrijven en woningbouw niet hoeven 
te wachten. We vinden het belangrijk dat ook de 
mogelijkheid wordt geboden dat partijen zelfstandig 
bestemmingsplannen maken die de gemeente 
vervolgens toetst.

Als de vraag er is zijn wij bereid om meer woningen te 
realiseren dan de huidige capaciteit.

Accommodaties en voorzieningen
In Willemstad, Klundert, Fijnaart en Zevenbergschen 
Hoek vinden haalbaarheidsonderzoeken plaats naar 
nieuwbouw of renovatie van onderwijsvoorzieningen. 
We brengen specifiek voor gemeenschapshuizen de 
beschikbaarheid en kosten in kaart, waarbij we streven 
naar een optimaal gebruik waarbij de exploitatie in 
balans is. We zetten in op een samenhangend aanbod 
voor sport en cultuur binnen de gemeente. In dat kader 
onderzoeken we de inzet en de mogelijkheden van de 
aanwezige accommodaties zoals De Schuur, De Kristal 
en de Moerdijkzaal.

Bereikbaarheid 
De bereikbaarheid van (de voorzieningen in) de kernen, 
het Haven- en Industrieterrein en de aanpalende 
gemeenten per openbaar vervoer blijft een nadrukkelijk 
aandachtspunt. Hiervoor werken we met partners aan 
het inzetten van nieuwe vormen van openbaar vervoer 
en een pilot voor nieuwe vormen van openbaar vervoer 
tussen onze kernen. We spannen ons in voor een betere 
bereikbaarheid van het Industrieterrein.
De toenemende verkeersdruk op o.a. de rijks- en 
spoorwegen zorgt voor nadelige leefbaarheidseffecten. 
We blijven ons inspannen om (versneld) maatregelen 
gerealiseerd te krijgen door samenwerking met 
omliggende gemeenten, de Regio West-Brabant, 
Rijkswaterstaat, Prorail en het ministerie van I&W.

Veilige buurt 
BOA’s en wijkagenten zijn herkenbaar en zichtbaar in 
de verschillende wijken en kernen. Om dit te realiseren 
breiden we de capaciteit van onze BOA’s uit voor 
verkeershandhaving en toezicht op drukke plekken, 
bijvoorbeeld in Willemstad tijdens evenementen of 
drukke weekenden. We trekken hiervoor structureel  
€ 100.000 extra uit. De wijktoezichtprojecten willen we 
voortzetten en waar nodig uitbreiden. We blijven inzetten 
op een veilige buurt voor iedereen, in samenwerking met 
bewoners, ondernemers, verenigingen en partners in de 

Gemeente Moerdijk 2018 - 202210

wijk. Buurtpreventieteams blijven belangrijk, niet alleen 
om inbraken te voorkomen, maar ook om de sociale 
cohesie te versterken.

Kwaliteit openbare ruimte en verkeersveiligheid
We pakken verrommelde plekken aan en investeren om 
hier iets moois van te maken. We gaan onder andere 
aan de slag met:
•  Klundert; de Bult van Pars: herontwikkelen tot 

woningbouw

•  Zevenbergen; de entree Hazeldonkse Zandweg: de 
weg aanpakken inclusief de kruising met de Prins 
Hendrikstraat, daarnaast een transformatieplan voor 
het gebied Hazeldonkse Zandweg, de Hil en het St. 
Jozefplein.

•  Diverse locaties in Fijnaart
•  Zevenbergschen Hoek; locatie van der Made.
We hebben blijvend aandacht voor een hoog 
kwaliteitsniveau voor het onderhoud van fietspaden 
trottoirs, straten, wegen, bermen en plantsoenen. We 
leggen hierbij een accent op voldoende speelruimte- en 
groenontwikkeling.

zoals verkeersveilige schoolzones en schoolroutes 
wordt ingezet op gedragsbeïnvloeding en bijscholing. 
We willen stimuleren dat ouderen langer thuis blijven 
wonen; veilige en toegankelijke (loop)routes naar veel 
bezochte voorzieningen horen daarbij.

We blijven inzetten op het weren van sluipverkeer 
uit onze kernen, zoals aan de Steenweg in Moerdijk, 
de Hoogstraat in Klundert en de Hoofdstraat in 
Zevenbergschen Hoek.

Voor de verkeersveiligheid trekken we extra middelen 
uit voor de projecten die uit het verkeersveiligheidsplan 
komen dat in het najaar 2018 gereed zal zijn. Het 
gaat hier om circa € 1,5 miljoen (incidenteel) voor 
verkeersveiligheid en € 100.000 extra voor het 
beheer van extra fietsroutes (structureel). We geven 
prioriteit aan de Appelaarsedijk, we willen nadrukkelijk 
de aandacht voor de verkeersoverlast aan de 
Oudemolensedijk en dringen bij de provincie aan op 
de aanleg van de rotonde in de provinciale weg bij 
Langeweg. 

Het goed inrichten van de openbare ruimte is belangrijk 
voor de verkeersveiligheid. Naast fysieke maatregelen 

De randweg Klundert en Noordelijke Randweg 
Zevenbergen worden deze periode gerealiseerd.

Gemeente Moerdijk 2018 - 202211

Economie als versneller voor 
een vitaal Moerdijk

Onze gemeente heeft een sterke economische functie van regionale en 
nationale betekenis. Hierdoor ontstaat zowel werkgelegenheid voor onze eigen 
inwoners als voor de regio. De economische doorontwikkeling biedt kansen 
voor een inclusieve arbeidsmarkt en het aantrekken van nieuwe inwoners om 
de leefbaarheid te versterken en onze voorzieningen op peil te houden. 

De aanwezigheid van de zeehaven van Moerdijk en ons 
uitgestrekt buitengebied met agrarische bebouwing en 
recreatieterreinen, resulteren in aantrekkingskracht op 
de georganiseerde criminaliteit welke ondermijnende 
effecten kan hebben op onze samenleving. Dit is een 
keerzijde in de vorm van illegale economische activiteiten.

De economische positie van de gemeente wordt in de 
komende bestuursperiode verder uitgebouwd door 
economische kansen te benutten, met oog voor de 
effecten op de leefbaarheid van onze kernen. We kunnen 
de economische kracht van het haven- en industrieterrein 
waar mogelijk koppelen aan andere lokale en regionale 
opgaven. Er liggen kansen om de spin-off vanuit de 
industrie richting lokale bedrijvigheid te vergroten. 

samenwerking tussen het Havenbedrijf Moerdijk en het 
Havenbedrijf Rotterdam, als basis voor een eventuele 
participatie.

We continueren de inzet om het Logistiek Park Moerdijk 
(LPM) te ontwikkelen en tot volledige realisatie te komen 
van het flankerend maatregelenpakket. Dit is onderdeel 
van een brede economische agenda waarin we de 
economische kracht van het haven en -industrieterrein 
waar mogelijk koppelen aan lokale en regionale 
opgaven. We zetten ons in om samen met andere 
overheden en partners te investeren in een voorziening 
met een forse extra capaciteit voor het parkeren 
van vrachtwagens en het tegengaan van overlast en 
criminaliteit.

BELEIDSVOORNEMENS

Haven en Industrieterrein
Met de Havenstrategie Moerdijk 2030 zetten we in op 
economische ontwikkelingen in balans (People, Planet, 
Profit). In 2018 brengen we een versnelling aan in de 
Uitvoeringsagenda Havenstrategie Moerdijk. Daarnaast 
verkennen we de meerwaarde van een intensieve 

Wat betreft de verbinding tussen het Industrieterrein 
Moerdijk en toekomstig LPM is het de ambitie de 
zogenaamde interne baan te ontwikkelen op basis 
van innovatieve concepten, waarbij sprake is van de 
nieuwste beschikbare technieken om het vernieuwende 
en duurzame karakter van het Logistiek Park vorm te 
geven.

De beschikbaarheid van gekwalificeerd 
personeel wordt een steeds belangrijkere 
vestigingsvoorwaarde voor bedrijven

Gemeente Moerdijk 2018 - 202212

Ondernemers
Versterking van het accountmanagement binnen de 
gemeente richting bedrijven vormt een speerpunt. 
Hiermee worden ondernemers ontzorgd. Een 
faciliterende en verbindende rol van de gemeente 
biedt mogelijkheden. Ter versterking van de lokale 
economie voeren wij een onderzoek uit naar de wijze 
waarop lokale ondernemers een rol kunnen krijgen in de 
uitvoering van lokaal economisch beleid. Doelstelling 
hierbij is dat ondernemers gezamenlijk meebeslissen 
over investeringen in de economische aantrekkelijkheid 
en het vestigings- en ondernemersklimaat van de 
gemeente. Dit zou kunnen door middel van het oprichten 
van een gemeente-brede ondernemerskoepel.
Gewenste effecten:
•  sterkere kern overstijgende samenwerking tussen 

ondernemers(verenigingen)

•  overkoepelende belangenbehartiging van Moerdijkse 

ondernemers

bouw zo goed mogelijk ondersteund, overlast wordt 
zoveel als mogelijk beperkt en waar problemen 
tijdens de bouw ontstaan worden deze coulant 
opgelost. We starten tijdens deze bestuursperiode een 
haalbaarheidsonderzoek om in een tweede fase de 
Roode Vaart volledig doorvaarbaar te maken. Onderdeel 
hiervan is een verkenning naar mogelijkheden van 
cofinanciering en het creëren van een reserve binnen de 
eigen gemeentebegroting.

Vitale centra
We investeren fors in de centra van onze kernen met  
€ 5.000.000 (incidenteel). We gaan aan de slag met:
•  Klundert: we benutten de recreatieve kansen van 

Bottekreek en ondersteunen planologisch de 
ontwikkeling van detailhandel in het centrumgebied 
Klundert. De gemeente zet in op verkeersveiligheid, 
organiseren van parkeren en bevoorrading, alsook een 
aantrekkelijk en compact winkelhart.

•  sterkere positionering en profilering van Moerdijkse 

•  Fijnaart: de Kerkring wordt opgeknapt en we 

economische belangen

In deze bestuursperiode realiseren we het centrumplan 
Zevenbergen. Kwaliteit van het centrum staat voorop. 
Ondernemers en omwonenden worden tijdens de 

onderzoeken de mogelijkheden om de supermarkt 
naar het centrum te verplaatsen.

•  Willemstad: parkeren aan de oostkant van de 

jachthaven wordt gerealiseerd ten behoeve van 
langparkeerders, onder andere voor de jachthaven.

Gemeente Moerdijk 2018 - 202213

cultuur, begeleiding en het leren van de Nederlandse taal 
centraal staan.

Veiligheid
Veiligheid is van ons allemaal en is een integraal 
onderdeel in ons denken en handelen. Met de 4e 
zeehaven van Nederland binnen onze gemeentegrenzen 
betekent dit dat we fors investeren in veiligheid op het 
industriegebied Moerdijk. Er wordt continue aandacht 
gegeven en gevraagd voor de veiligheidsrisico’s 
op de industrieterreinen en vervoer via spoor, weg, 
water en buisleidingen. We zetten in op actiegerichte 
samenwerking met alle Nederlandse zeehavens op het 
gebied van havenveiligheid, inclusief bestrijding van 
(milieu)criminaliteit en smokkel (drugs, mensen etc.)
We gaan in deze bestuursperiode actief aan de slag met 
de realisatie van de visie: “Ons spoor naar de toekomst”. 
Dit houdt in; het lobbyen voor het realiseren van een 
dedicated goederenspoorlijn waarbij de kernen worden 
ontlast en het Industriegebied Moerdijk beter wordt 
aangesloten op het landelijke spoorwegnet. Ook zetten 
we in op veiligheid van andere bedrijventerreinen zoals 
Dintelmond. Daarbij versterken we de samenwerking 
met het bedrijfsleven en faciliteren we een verbeterde 
samenwerking tussen ondernemingen onderling. 

Toerisme
Het benutten van de toeristische potentie van de kernen 
van Moerdijk heeft prioriteit. We continueren dit beleid 
en intensiveren dat op een aantal onderdelen.
We zetten in op onderhoud van onze 
verdedigingswerken. Onlangs is een visie opgesteld die 
als leidraad dient en prioriteiten stelt voor het onderhoud 
en renovatie van de verdedigingswerken. Na vaststelling 
van deze visie door de gemeenteraad volgt een 
onderzoeksfase waarin we de haalbaarheid, ontwerp en 
inrichting van de verschillende onderdelen onderzoeken 
en beschrijven.

Op 31 oktober 2016 is NLDelta Biesbosch-Haringvliet 
benoemd tot één van de vier mooiste natuurgebieden 
van Nederland als onderdeel van het programma 
‘Nationale Parken van Wereldklasse’ van het Ministerie 
van EZ. We onderzoeken de kansen in dossier NLDelta 
voor Moerdijk.

In 2019 schaffen we de gebruiksvergoeding voor 
terrassen voor ondernemers af. 

Arbeidsmarkt
De beschikbaarheid van gekwalificeerd personeel wordt 
een steeds belangrijkere vestigingsvoorwaarde voor 
bedrijven. Dit vraagt dan ook om samenwerking met 
het bedrijfsleven, onderwijs en ruimte voor praktische 
experimenten vanuit het Werkplein. Naast de aandacht 
voor het plaatsen van mensen bij bedrijven, gaan wij 
ook onderzoeken of er mogelijkheden zijn om mensen 
vanuit een uitkeringssituatie met scholing naar een 
baan te begeleiden in de zorg. We starten een project 
met het inzetten van mensen in uitkeringssituaties ter 
verbetering van de openbare ruimte. 
We onderzoeken of en hoe de vestiging van 
arbeidsmigranten (regionale opgave) en de integratie in 
de Moerdijkse samenleving kan bijdragen aan het lokale 
arbeidspotentieel en de leefbaarheid van onze kernen. 
Er moet aandacht zijn voor participatie van 
statushouders in de samenleving en hen bij voorkeur te 
begeleiden naar een betaalde baan. Wij willen dat het 
vinden van werk en inburgering meer wordt gekoppeld. 
We initiëren een pilot voor statushouders waarbij 
werken, het opdoen van kennis van de Nederlandse 

Gemeente Moerdijk 2018 - 202214

Ondersteuning voor mensen 
die het nodig hebben

Veel mensen hebben het ‘goed’ in Moerdijk. Ze hebben een baan, een inkomen, 
sociale contacten, voelen zich gewaardeerd, geaccepteerd en beschermd. Gelukkig 
zijn veel mensen daarmee ‘zelfredzaam’. 

Dat stimuleren we als gemeente waar mogelijk. 
Voor een beperktere groep is zelfredzaamheid een 
te hoog doel. Voor die mensen - zowel jeugdigen als 
volwassenen - zorgen we dat ondersteuning dichtbij is, 
met aandacht voor kwetsbare en eenzame inwoners en 
voor mantelzorgers.

Vergrijzing, zeker in kleine kernen, zet de 
zelfredzaamheid van mensen onder druk en leidt 
mogelijk tot toenemende eenzaamheid.

BELEIDSVOORNEMENS

Ondersteuning
Onze gemeenschapshuizen, dorpshuizen en 
wijkgebouwen richten we waar mogelijk in als Huizen 
van de Wijk. Deze huizen moeten een plek zijn waar 
inwoners alle hulpvragen kunnen stellen en voorlichting 
kunnen krijgen. Medewerkers van de gemeente zijn 
waar dat kan en nodig is in de kernen aanwezig om deze 
ondersteuning vorm te geven. 

Gemeenten krijgen de verantwoordelijkheid voor 
beschermd wonen en maatschappelijke opvang van 
mensen met een psychiatrische achtergrond en/of licht 
verstandelijke beperking. Dit vraagt om een integrale 
aanpak en investering in de sociale structuur, een 

inclusieve samenleving en zorgzame wijken.
Maatwerk in het sociaal domein willen we bereiken door 
preventie en vroeg-signalering en door een integrale 
benadering van meerdere problemen binnen één gezin 
(1 gezin, 1 plan). Daarnaast zet de gemeente in op 
concrete problemen zoals huiselijk geweld, gezinnen 
met meervoudige problemen en overlastsituaties. 

In de komende periode maken we werk van de 
transformatie in het sociaal domein, waarin we 
samenhang in beleid aanbrengen en de dienstverlening 
naar onze inwoners vereenvoudigen en verbeteren.

Vanaf oktober 2018 starten we met een structurele 
aanpak voor mensen met verward gedrag.

In 2019 stellen we een plan van aanpak op voor 
intensivering van de ondersteuning van laaggeletterden.

We zetten in op preventie van armoede, schulden 
en nazorg bij schuldhulpverlening. Halverwege deze 
raadsperiode evalueren we de Nota Armoedebeleid 
2018 - 2021. Om mensen in een uitkeringssituatie te 
stimuleren aan het werk te gaan wordt de mogelijkheid 
onderzocht de kosten voor woon- werkverkeer te 
vergoeden. Dit doen we om de mogelijke armoedeval te 
voorkomen.

We zetten fors in op minder 
bureaucratie en minder regels

Gemeente Moerdijk 2018 - 202215

Zorg
We organiseren de zorg ‘dichtbij’. Zo continueren en versterken we het werk van 
‘de wijkzuster’ door het structureel maken van de extra financiële bijdragen van de 
gemeente. Jaarlijks evalueren we deze bijdrage. De dienstencheques zetten we 
blijvend in.

Ondersteuning van vrijwilligers en mantelzorgers brengen we naar een hoger niveau 
via een gecoördineerde aanpak en het opzetten van respijtzorg voor mantelzorgers.
In 2019 starten we een haalbaarheidsonderzoek naar de realisatie van een 
zorgvoorziening ten behoeve van respijtzorg.

Jeugdzorg
We willen goede jeugdzorg in Moerdijk. We bewaken dit met behulp van de 
kwaliteitsmonitor die momenteel in ontwikkeling is. In de komende jaren ligt er een 
grote uitdaging op financieel gebied. De bestemmingsreserve Sociaal Domein lijkt 
nu voldoende, maar gezien het structurele tekort op Jeugdzorg en de afloop van de 
budgetneutraliteit in 2020 is de kans groot dat, bij het niet nemen van maatregelen, 
binnen twee jaar deze bestemmingsreserve is uitgeput en er een begrotingstekort 
ontstaat van minimaal € 1,3 miljoen. We voeren in 2018 een verdiepend onderzoek uit 
naar de financiën binnen de Jeugdzorg.

Terugdringen administratieve lasten
De administratieve lastendruk en regeldruk voor de zorgsector op meerdere gebieden, 
bijvoorbeeld bij hulp in de huishouding en de Wet Maatschappelijk Ondersteuning 
dringen we terug. Dit doen we zodat er meer ruimte en middelen overblijven voor de 
daadwerkelijke ondersteuning van mensen. Het gaat daarbij om een goede balans 
tussen het verminderen van de administratieve lastendruk en het op een juiste wijze 
verantwoording afleggen. Wij organiseren schrapsessies met professionals. Hiermee 
zetten we fors in op minder bureaucratie en minder regels.

Gemeente Moerdijk 2018 - 202216

Partnerschap in een 
veranderende samenleving 

Voor ons vormen samenwerking en 
participatie de sleutels tot succes. 
De veranderende samenleving 
verwacht van het openbaar 
bestuur concrete resultaten 
op maatschappelijk opgaven. 
Daardoor is de gemeente steeds 
meer aangewezen op initiatieven 
vanuit diezelfde samenleving. Dat 
betekent dat de gemeente zich moet 
positioneren als onderdeel van de 
samenleving. 

Complexe 
opgaven vragen 
om een sterke 
lokale democratie 
en bestuur dat 
in staat is om 
problemen op te 
lossen

Het gaat niet alleen om een andere houding van de 
gemeente, maar ook om een andere verhouding tussen 
inwoners, ondernemers, onze partners en de gemeente. Het 
is goed om te beseffen dat tegelijkertijd de discussie over 
de veranderende samenleving en de rol van de gemeente 
daarin ook invloed heeft op de rol van de raad. Complexe 
opgaven vragen om een sterke lokale democratie en bestuur 
dat in staat is problemen op te lossen en dat te doen op een 
wijze die aansluit bij de eisen van deze tijd.

BELEIDSVOORNEMENS 

Inwonersparticipatie
We stellen een overkoepelende visie (inwoners)participatie 
op, waarbij het uitbouwen van het gebiedsgericht werken 
een belangrijk onderdeel is. Versterking van het ambtelijk 
apparaat is op dit onderdeel noodzakelijk (€ 180.000 
structureel). We gaan hierbij voor resultaatgerichte 
uitvoering van de gebiedsplannen, voor en met onze 
inwoners, met brede ondersteuning van de gemeente. We 
verwachten dat de aanspreekpunten binnen de gemeente 
over voldoende doorzettingskracht binnen de gemeentelijke 
organisatie beschikken, zodat inwonersparticipatie op een 
goede manier gestalte kan worden gegeven.
We willen de stads- en dorpstafels verder vormgeven met 
integratie van de nog bestaande stads- en dorpsraden met 
als doel het vergroten van de inwonersvertegenwoordiging 
zodat besluiten op een gedragen manier tot stand komen. 
Inwonersinitiatieven ondersteunen we door extra middelen 
beschikbaar te stellen (€ 50.000 structureel) die regel-arm 
kunnen worden ingezet.

Regionale samenwerking
In relatie tot (veer)krachtig bestuur gaan we de voor 
ons relevante samenwerkingsverbanden opnieuw 
bezien, zowel op het gebied van slagkracht als vanuit 
democratische legitimatie. Dit in het licht van een aantal 
maatschappelijke ontwikkelingen en opgaven, zoals de 
toenemende tweedeling in de maatschappij, ondermijnende 
criminaliteit, digitalisering, bevolkingskrimp en de energie- en 
klimaattransitie.

Gemeente Moerdijk 2018 - 202217

We willen slim samenwerken. Dit doen we om 
krachtenbundeling en kwaliteitsverbetering te realiseren. 
Met regionale samenwerking zoeken we aansluiting bij 
de partner(s) die het beste bij een bepaald vraagstuk 
past of passen. Daarbij maken we gebruik van 
bestaande samenwerkingsverbanden. 

Bestuurlijke vernieuwing
Als raad, college en ambtelijke organisatie gaan we met 
elkaar in gesprek over de versterking van de Moerdijkse 
democratie en we gaan met elkaar na welke rolverdeling 
hierbij past. We gaan aan de slag met experimenten, 
waarbij gezocht wordt naar innovatieve vormen van 
democratie.

De gemeentelijke organisatie  
‘Van goed naar beter’
We werken aan een gemeentelijke organisatie die een 
krachtige en ondernemende partner is. Inwoners en 
ondernemers nemen steeds vaker initiatieven en regie in 
een snel veranderende netwerksamenleving. We zetten 
in op een gemeentelijke organisatie die zich ontwikkelt 
naar een flexibele organisatie die schakelt tussen lokaal, 
regionaal, provinciaal en nationaal niveau. We richten 
ons op het faciliteren van een comfortabele, prettige 
en veilige samenleving waarbij de inwoner en zijn 
leefwereld centraal staan. Met oog voor de menselijke 
maat en toekomstgericht. 

Dienstverlening en informatisering
Vanuit het oogpunt van verbetering van onze 
dienstverlening en goed werkgeverschap investeren 
we in de aanpassing van het gemeentehuis. Het 
gaat hier om een eigentijdse gemeentehal, een 

vernieuwd werkplekconcept en benodigde technische 
aanpassingen in de overige delen van het gemeentehuis. 
Indien bestaande vervangingsbudgetten niet toereikend 
zijn, doen we voor benodigde middelen een beroep op de 
algemene reserve.

De digitale transformatie is een kans om te investeren 
in de kwaliteit van de dienstverlening. We bouwen 
verder aan een stabiele, maar wendbare gedigitaliseerde 
organisatie. We geven aandacht aan ondersteuning aan 
degenen die minder vanzelfsprekend hun weg vinden in 
de digitale samenleving.

Om de organisatie beter in staat te stellen te sturen 
op de toegevoegde waarde die we kunnen leveren in 
de samenleving zetten we in op de verbetering van 
sturingsinformatie.

De belangrijkste opgave vanuit het thema 
informatisering is het inrichten van strategisch 
informatiemanagement. Het volwassenheidsniveau 
van de gemeentelijke informatiehuishouding 
moet omhoog. We maken eerst de stap naar een 
samenhangende informatievoorziening binnen 
de domeinen. Daarna werken we door naar een 
organisatie-breed informatiemanagement. In 2019 
wordt Geo-data (verkorte naam voor geografische 
informatie) gevormd tot een instrument op basis 
waarvan beleidsvoorbereiding en besluitvorming kan 
plaatsvinden. De gemeente zorgt ervoor dat privacy 
gewaarborgd blijft door bewuste keuzes te maken 
en een juiste balans te creëren tussen veiligheid en 
privacybescherming in relatie tot individuele belangen 
van inwoners en de maatschappij als geheel.

Gemeente Moerdijk 2018 - 202218

Financiële paragraaf

Moerdijk is een financieel gezonde gemeente. Ook in deze raadsperiode zetten we 
er op in dat dat zo blijft. Het uitgangspunt is geen verhoging van de onroerende-
zaakbelastingen (OZB), anders dan de gebruikelijke indexering en autonome 
ontwikkelingen. Wij vinden dat leges en tarieven voor gemeentelijke diensten waar 
mogelijk kostendekkend moeten zijn. In de komende periode gaan we hierover met 
de raad in gesprek.

In onderstaande financiële doorrekening is aangegeven 
wat het effect van het coalitieakkoord op het financiële 
meerjarenperspectief is. De structurele lasten die zijn 
verwerkt komen jaarlijks terug in de gemeentelijke 
exploitatie. De eenmalige investeringen leveren jaarlijks 
kapitaallasten op. Uiteraard komen deze ook ten laste 
van de exploitatie. 

Bij deze doorrekening zijn we uitgegaan van de cijfers 
zoals die zijn gepresenteerd in de concept-Kadernota 

2019-2022. Deze kadernota toont voor de jaren 2019 
tot en met 2022 nog een beschikbare ruimte van circa 
€ 1 miljoen in 2019 oplopend tot € 2 miljoen in 2022. 
Het gaat wel om een beleidsarme kadernota, waarin 
diverse nieuwe ontwikkelingen en ambities nog niet zijn 
meegenomen. Afwegingen en keuzes hierover zullen in 
het begrotingstraject 2019 moeten plaatsvinden, wat 
uitmondt in de conceptbegroting 2019-2022 die ter 
vaststelling aan de raad zal worden aangeboden.

Gemeente Moerdijk 2018 - 202219

Coalitie-akkoord 2019-2022: doorrekening financiële consequenties (voorlopig)

Omschrijving

Kosten

I/S Dekking

Jaarlijkse lasten

2019

2020

2021

2022

Samen aan de slag voor het klimaat in Moerdijk

Prettig en veilig wonen en leven in Moerdijk
Uitbreiden capaciteit boa's
Verbetering verkeersveiligheid *
Beheer extra fietsroutes

Economie als versneller voor een vitaal Moerdijk
Vitale centra *
Vitale centra **
Afschaffen leges terrasvergunningen

 100.000 
 1.500.000 
 100.000 

 2.500.000 
 2.500.000 
 7.000 

Ondersteuning voor mensen die het nodig hebben
Aanpassen toegankelijkheid bijstandsvoorzieningen

 p.m. 

Partnerschap in een veranderende samenleving
Uitbreiding 0,5 fte wethouder
Ondersteunen burgerinitiatieven
Uitbreiding capaciteit gebiedscoördinatoren

 45.000 
 50.000 
 180.000 

S
I
S

I
I
S

S
S
S

begroting 
afschr.in 40 jr
begroting 

 100.000 
 76.500 
 100.000 

 100.000 
 75.525 
 100.000 

 100.000 
 74.550 
 100.000 

 100.000 
 73.575 
 100.000 

afschr.in 40 jr
reserves
begroting

 127.500 
 - 
7.000

 125.875 
 - 
7.000

 124.250 
 - 
7.000

 122.625 
 - 
7.000

begroting
begroting
begroting

 45.000 
 50.000 
 180.000 

 45.000 
 50.000 
 180.000 

 45.000 
 50.000 
 180.000 

 45.000 
 50.000 
 180.000 

Totaal

 686.000 

 683.400 

 680.800 

 678.200 

* Bij deze investeringen wordt er vanuit gegaan dat deze verplicht moeten worden afgeschreven. De kosten in 1x dekken uit de algemene reserve is dan niet mogelijk.
Wanneer t.z.t. over deze investeringen een concreet voorstel aan de gemeenteraad wordt gedaan, moet de vraag gesteld worden of de algemene reserve wordt ingezet 
voor dekking van de kapitaallasten voortvloeiende uit de betreffende investering of dat dekking van de kapitaallasten binnen de reguliere exploitatie moet worden 
gezocht. Vooralsnog is uitgegaan van het laatste. Dit heeft de voorkeur.

** Bij de Vitale centra is voorlopig aangenomen dat de totale investering van € 5 miljoen voor 50% in 1x kan worden gedekt uit reserves en dat 50% verplicht moet 
worden afgeschreven.

Zevenbergen, 25 mei 2018

C.J.A. van Dorst 
Fractievoorzitter OM 

 
 

 

A.M.J. Dingemans 
Fractievoorzitter VVD 

 

D.J. Brummans
Fractievoorzitter CDA

Gemeente Moerdijk 2018 - 2022