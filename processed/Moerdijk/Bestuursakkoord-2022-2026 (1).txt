BESTUURSAKKOORD 
MOERDIJK 
2022-2026
Moerdijk zorgt, bouwt en groeit

2

Colofon

Ontwerp/opmaak: JohnGaasbeek.nl
Fotografie: Marcel Otterspeer, Gemeente Moerdijk, Adobe Stock, Gerben Kannekens (Skyvisie)

Uitgave: mei 2022

Alle rechten voorbehouden. Niets uit deze uitgave mag worden verveelvoudigd en/of openbaar gemaakt door 
middel van druk, fotokopie, microfilm of op welke andere wijze dan ook en evenmin in een geautomatiseerd 
gegevensbestand worden opgeslagen zonder voorafgaande schriftelijke toestemming van Gemeente Moerdijk.

Gemeente Moerdijk   Bestuursakkoord Moerdijk 2022-20263

Inhoud

Inleiding 

Algemeen 

Samenwerken en participatie 

Wonen en voorzieningen 

Mobiliteit en verkeersveiligheid 

Preventie, zorg en ondersteuning 

Overige aandachtspunten 

Dienstverlening 
Vermindering van regels en verantwoordingsdruk 
Informatisering en digitalisering 
Veiligheid 
Energietransitie en klimaatadaptatie 
Ontwikkeling van het haven- en industriegebied 
Afval en VANG 
Beheerplannen 
Energiearmoede 
Cultuur & (monumentaal) erfgoed 
Gezinsgebonden heffingen 
Ondersteunen van vrijwilligers en verenigingen 
Bestuurlijk ambtelijke samenwerking 

Financiële paragraaf 

4

5

6

8

11

13

15
15
15
15
15
16
16
16
16
16
16
16
16
16

17

Gemeente Moerdijk   Bestuursakkoord Moerdijk 2022-20264

Inleiding

Na gemeenteraadsverkiezingen van 14, 15 en 16 maart 2022 heeft informateur Heleen van Rijnbach 
geadviseerd om een bestuursakkoord te maken op hoofdlijnen. 

In dit bestuursakkoord leggen Onafhankelijk Moerdijk, VVD Moerdijk en Moerdijk Lokaal de bestuurlijke 
ambities en beleidsprioriteiten voor de komende 4 jaar op hoofdlijnen vast. De doelstelling is om een 
zo breed mogelijk draagvlak voor het bestuursakkoord te vinden. We hebben daarom zo goed mogelijk 
aansluiting gezocht bij de verkiezingsprogramma’s van alle partijen en de resultaten uit het informa-
tieproces. 
Het bestuursakkoord vormt hiermee het bestuurlijk kompas van het nieuwe college voor de komende 
bestuursperiode. 

We vertalen het bestuursakkoord op een later moment in strategische doelen, operationele doelen en 
in middelen richting de begroting. De begroting bespreken we in het reguliere begrotingsproces met 
de raad. Bij de uitwerking van onze plannen gaan we in gesprek met inwoners, ondernemers en het 
maatschappelijk middenveld. Deze manier van werken gebruiken we ook voor onderwerpen die niet in 
het bestuursakkoord staan. 

Het bestuursakkoord is de opdracht van de coalitiepartijen aan het college van burgemeester en wet-
houders. Het vormt ook de opdracht van het nieuwe college van burgemeester en wethouders aan de 
ambtelijke organisatie. Maar we zien het vooral als een maatschappelijk contract tussen de gemeente 
en haar inwoners, waarmee we de komende vier jaar werken aan een transparante overheid met hel-
dere besluitvorming en goede communicatie.

Jack van Dorst,
namens de fractie van 
Onafhankelijk Moerdijk

Erik van der Linden,
namens de fractie van  
VVD Moerdijk

Hadewych den Ridder,
namens de fractie van  
Moerdijk Lokaal

Gemeente Moerdijk   Bestuursakkoord Moerdijk 2022-20265

Algemeen

Met dit bestuursakkoord geeft de gemeente Moerdijk richting aan be-
langrijke thema’s zoals participatie en samenwerken, wonen en voor-
zieningen, mobiliteit en zorg en ondersteuning. 

Bij alles wat we doen, hebben we de komende vier jaar extra aandacht 
voor  dienstverlening  en  digitalisering  &  informatisering.  De  manier 
waarop we invulling geven aan deze ontwerpen bepaalt voor een be-
langrijk deel hoe onze inwoners naar de gemeente kijken.

Op veel andere thema’s en toekomstige opgaven geeft dit bestuurs-
akkoord geen nieuwe richting en sluit de coalitie aan bij het beleid van 
de voorgaande periode. Eventuele beleidswijzigingen formuleren we 
samen met de gemeenteraad en onze partners. Wel beschrijven we 
hoe we naar de samenleving en de wereld waarin wij leven kijken.  

Om te bereiken wat we willen is een goed draaiende ambtelijke or-
ganisatie nodig. Komend jaar ronden we de verbouwing van het ge-
meentehuis af zodat de inrichting aansluit op de uitgangspunten van 
onze dienstverlening. De ontwikkelingen in de samenleving gaan snel 
en er is krapte op de arbeidsmarkt. Daarom moeten wij, misschien 
nog wel meer dan ooit, blijven investeren in goede medewerkers en 
hun ontwikkeling. We zijn als Moerdijk een interessante werkgever. En 
dat willen we graag blijven.

Wat voor gemeente 
zijn we?

De  gemeente  Moerdijk  staat  voor  samen-
werking.  We  luisteren  goed,  stellen  veel 
vragen en zoeken samen naar antwoorden. 
We zijn optimistisch, gaan uit van wat kan 
en leggen het goed uit als iets niet kan. Dat 
doen we in duidelijke taal. We kijken vooruit 
en  staan  open  voor  nieuwe  kansen.  Loka-
le kwaliteiten behouden we en bouwen we 
waar  mogelijk  verder  uit.  We  tonen  lef  en 
durven te veranderen. 

Gemeente Moerdijk   Bestuursakkoord Moerdijk 2022-20266

Samenwerken en 
participatie

Doel:
Samenwerken voor betere besluitvorming

Hoe doen we het?
•  Opstellen actieplan samenwerken en participatie
•  Uitvoeren  actieplan  samenwerken  en  participa-

tie

Wat hebben we nodig?
•  Twee keer € 50.000 voor de jaren 2023 en 2024 
voor het opstellen en uitvoeren van het actieplan

•  Jaarlijks € 75.000 voor kleine initiatieven

Samenwerken  door  participatie  en  gebiedsgericht  wer-
ken draagt bij aan betere democratische besluitvorming. 
Moerdijk wil een luisterende, aanspreekbare, responsieve 
en samenwerkende gemeente zijn. Dit vraagt om een blij-
vende investering en om hierbij steeds de juiste vorm te 
kiezen. Hier maken we werk van.

We geven uitvoering aan de uitgangpunten voor partici-
patie die de gemeenteraad in 2021 heeft vastgesteld.
•  In Moerdijk doen we het samen

•  Participatie  is  voor  Moerdijk  geen  keuze,  maar  uit-

gangspunt

•  Participatie is geen instrument, maar een mindset
•  De vorm van participatie is afhankelijk van de aard en 

de omvang van het vraagstuk

•  De vorm van participatie bepalen we samen met de be-

trokkenen

 
Ook trekken we lessen uit de ervaringen met gebiedsge-
richt werken van de afgelopen jaren en de aanbevelingen 
van de Quick Scan Lokale Democratie. De Omgevingswet 
is een katalysator voor deze ontwikkeling en participatie 
wordt een wettelijk verplicht onderdeel. Het stappenplan 
participatie  zetten  we  actief  in  als  behulpzaam  instru-
ment om passende vormen van participatie per opgave 
te bepalen.

We komen nog in 2022 met een concreet actieplan met 
een jaarplanning per jaar. Waarin we aandacht geven aan:
•  De  verschillende  rollen  die  we  als  overheid  hebben 
(rechtmatig, presterend, responsief en samenwerkend). 
En hoe we vanuit die rollen omgaan met verschillende 
geluiden uit de samenleving

•  Meer  duidelijkheid  over  de  rollen  van  de  stads-  en 
dorpstafels in relatie tot de taken en bevoegdheden van 

Gemeente Moerdijk   Bestuursakkoord Moerdijk 2022-20267

het college en de gemeenteraad 

•  De verschillende vormen van participatie die we willen 

inzetten, naast de stads- en dorpstafels 

•  Communicatie en terugkoppeling 
•  Duidelijk verwachtingsmanagement in samenwerkings- 

en participatietrajecten

We  investeren  in  personele  ontwikkeling  en  capaciteit 
om het actieplan uit te voeren en te borgen in de manier 
waarop  we  werken.  We  toetsen  op  de  kwaliteit  van  de 
doorlopen participatie.

Op  basis  van  beschikbare  data  brengen  we  per  kern  in 
beeld wat de inzet voor de verschillende kernen is. 
Om kleine sociale en fysieke inwonerinitiatieven goed te 
faciliteren zijn uitvoeringsmiddelen en -capaciteit nodig, 
zodat we hierop snel en adequaat kunnen reageren zon-
der  andere  budgetten  te  belasten.  We  stellen  hiervoor 
€75.000 per jaar beschikbaar.

Gemeente Moerdijk   Bestuursakkoord Moerdijk 2022-20268

Wonen en 
voorzieningen

Doel:
Groeien  naar  een  vitale  40.000+  gemeente  met 
voorzieningen in of in nabijheid van de kernen

Hoe doen we het?
•  Het mogelijk maken van de bouw van 2700 wo-

ningen de komende 10 jaar

•  200 van deze 2700 woningen herprogrammeren 

in kleine kernen

•  Keuze voor ontwikkeling van de vitale centra
•  Uitgaan van de eigen kwaliteiten van de kernen
•  Realistische kijk op voorzieningen in en in nabij-

heid van de kernen

•  We kiezen voor vraaggericht bouwen (flexibel op 
de korte termijn, duurzaam op de lange termijn)

•  Proactieve regie op de woningbouwopgave
•  Aandacht voor nieuwe kansen in ons buitenge-

bied

Wat hebben we nodig?
•  Aanvullend totaal € 4 miljoen beschikbaar stellen 
voor  de  investeringen  in  het  programma  Vitale 
Centra

•  Een  aanjager  woningbouw  kleine  kernen  van 

€ 100.000 per jaar 

•  Bereidheid om te investeren in een gemeentelijk 
ontwikkelbedrijf.  We  stellen  hiervoor  € 300.000 
beschikbaar

•  Het  vergroten  van  de  reserve  strategische  ver-

werving van € 5 naar € 8 miljoen

•  Bereidheid om te investeren om ontwikkelingen 

mogelijk te maken

De gemeente Moerdijk is ambitieus als het gaat om wo-
ningbouw.  We  willen  groeien  naar  een  gemeente  met 
40.000+ inwoners. We nemen de besluiten om de 2700 
geprogrammeerde  woningen  in  de  komende  10  jaar 
daadwerkelijk te realiseren. We zetten onze plancapaci-
teit en organisatie daarop gericht in. Dit heeft onze prio-
riteit, maar we doen dit niet zomaar. De gemeente durft 
keuzes te maken als het gaat om de woningbouwopgave. 
Keuzes  voor  ontwikkellocaties  en  keuzes  voor  locaties 

Gemeente Moerdijk   Bestuursakkoord Moerdijk 2022-20269

waar  minder  ontwikkeling  zal  plaatsvinden.  Belangrijk 
uitgangspunt daarbij is versterking van eigen kwaliteiten 
van de kernen. Ten aanzien van grootschaliger woning-
bouwontwikkeling sluiten we aan op het programma Vita-
le Centra. We richten ons dus op Zevenbergen, Klundert, 
Fijnaart en Willemstad. In lijn met de provinciale en regio-
nale verstedelijkingsstrategieën ligt het zwaartepunt voor 
grootschalige woningbouw in onze meest stedelijke kern 
Zevenbergen

We hebben daarnaast, gezien de grootte van het kern, bij-
zondere aandacht voor Standdaarbuiten.

Met het programma Vitale Centra bouwen we verder aan 
meer  stedelijke  kwaliteiten  en  een  vitaal  voorzieningen-
niveau in deze kernen. We investeren hier aanvullend € 4 
miljoen in. We zorgen ervoor dat deze voorzieningen ook 
goed  bereikbaar  zijn  vanuit  de  omliggende  kernen.  Bo-
venstaande betekent dat in elke kern – of in de nabijheid 
van elke kern –voorzieningen zijn. 

In het programma Vitale Centra gaan we: 
•  Starten met het uitvoeringsprogramma Willemstad
•  Afronden van fase één van het centrumplan Klundert 

en het opstarten van fase twee

•  Met hoge prioriteit in Fijnaart de centrumvisie realise-

ren

•  In Zevenbergen het opzetten van centrummanagement 
ondersteunen en komen we tot een robuuste oplossing 
voor de huidige parkeerdruk. 

•  In alle kernen aandacht hebben voor de verkeerscircu-

latie en verkeersveiligheid

Het blijft een wens om de Roode Vaart volledig doorvaar-
baar te maken. We blijven daarom zoeken naar kansen 
die zich voordoen om dit op termijn te realiseren. Deze 
periode doen we een technische en financiële verkenning.
We  zijn  trots  op  de  meer  landelijke  kwaliteiten  van  de 
kleinere kernen en we kijken met realisme naar de voor-
zieningen in deze kleinere kernen. We blijven de voorzie-
ningen in de kleine kernen steunen als inwoners ze ge-
bruiken. Maar we durven ook zaken te veranderen als het 
gebruik te ver terugloopt of kosten onevenredig oplopen. 
Met deze manier van kijken voorkomen we dat ontwikke-
lingen ons verrassen, bijvoorbeeld ten aanzien van kleine 
scholen. We zien het bouwen van woningen niet als een 
oplossing voor verdwijnende voorzieningen.

We herkennen de wens van de raad als het gaat om wo-
ningbouw in de kleinere kernen. We gaan daarom circa 
200 van de 2700 te bouwen woningen, die oorspronkelijk 
gepland  waren  in  stedelijk  gebied,  herprogrammeren  in 
kernen waar versterking kan plaatsvinden. We gaan ac-
tief  op  zoek  naar  goede  woningbouwinitiatieven  en  -lo-
caties. En we nodigen partijen uit om goede en haalbare 
initiatieven in te dienen. We kijken hierbij in elk geval ook 
naar de kernen Helwijk, Heijningen en Standdaarbuiten. 

In  de  versnelling  in  onze  woningbouwopgave  gaat  het 
niet  alleen  om  een  kwantitatieve  benadering,  maar  ook 
om het bouwen van de juiste kwaliteit en betaalbare wo-
ningen voor de juiste doelgroep. De gemeente Moerdijk 
kijkt  expliciet  naar  (Moerdijkse)  starters,  doorstromers, 
mantelzorgers en senioren. 

Gemeente Moerdijk   Bestuursakkoord Moerdijk 2022-2026investeren  om  ontwikkelingen  haalbaar  te  maken.  Om 
complexe ruimtelijke opgaven te realiseren, maken we de 
start om te komen tot een gemeentelijk ontwikkelbedrijf. 
We zijn bereid hierin te investeren. De eerste stap is het 
vergroten van de reserve strategische verwerving van € 5 
miljoen naar € 8 miljoen. De ambtelijke organisatie groeit 
op dit punt mee met onze ambities. We begroten hiervoor 
structureel € 300.000. 

10

We  houden  vast  aan  de  zelfbewoningsplicht  bij  nieuw-
bouw.  We  onderzoeken  welk  gemeentelijk  instrumenta-
rium we verder kunnen inzetten om speculatie bij nieuw-
bouwwoningen te voorkomen. Naast nieuwbouw kijken 
we  naar  mogelijkheden  om  de  hele  woningmarkt  pas-
send te maken op de vraag.

We kiezen voor vraaggericht bouwen. Voor de vraag van 
vandaag betekent dit dat we voor starters, spoedzoekers, 
arbeidsmigranten en statushouders kiezen voor flexibele 
woonconcepten en voor andere doelgroepen ook kijken 
naar alternatieve woonvormen. Door deze keuze te ma-
ken kunnen we nu ook al voorsorteren op de vraag van 
de toekomst. In deze ontwikkeling zijn we bereid te inves-
teren. Arbeidsmigranten, vluchtelingen en statushouders 
zien wij als nieuwe inwoners van Moerdijk. We willen deze 
doelgroepen behouden en ervoor zorgen dat ze zich wel-
kom voelen en een vast onderdeel van onze samenleving 
gaan uitmaken.

Bij  het  bouwen  zijn  aandacht  voor  duurzaamheid,  kli-
maatneutraal  bouwen  en  klimaatadaptatie  vanzelfspre-
kendheden.

De bovenstaande keuzes nemen we mee in het al gestar-
te proces van de omgevingsvisie. In deze visie geven we 
breed  antwoord  op  de  vraag  wat  voor  gemeente  we  in 
2040 willen zijn. We beschrijven in deze visie onze am-
bities voor de toekomst en wat die betekenen voor onze 
woonwijken, dorpskernen en ons buitengebied. Deze vi-
sie maken we met onze inwoners en partners en stellen 
we in 2023 vast. 

We onderzoeken in dit proces ook hoe we nieuwe kansen 
kunnen creëren om ons buitengebied optimaal te gebrui-
ken  en  te  beleven.  We  kijken  hierbij  naar  ondernemers-
kansen in de balans tussen natuur, agrarisch en recreatief 
gebruik van het buitengebied. We zien af van de regeling 
Ruimte voor Ruimte.  Wel onderzoeken we de mogelijk-
heden om de huisvesting van arbeidsmigranten bij agra-
rische ondernemers te verruimen.

De  gemeente  Moerdijk  wil  op  ondernemende  wijze  re-
gievoeren op het realiseren van de woningbouwopgave. 
We gaan meer dan in het verleden proactief grond ver-
werven en stellen daar meer geld voor beschikbaar. We 
investeren  en  durven  risico's  te  nemen.  Daartoe  zetten 
we  ons  instrumentarium,  zoals  de  Wet  voorkeursrecht 
gemeenten (Wvg) en waar nodig onteigening in, om onze 
opgaven te realiseren. Het is soms nodig om ook zelf te 

Gemeente Moerdijk   Bestuursakkoord Moerdijk 2022-202611

Mobiliteit en
verkeersveiligheid

Doel:
Goede mobiliteit is belangrijk voor de inwoners van 
een  groeiend  en  verduurzamend  Moerdijk  en  de 
mensen die in Moerdijk werken 

Hoe doen we het?
•  We maken de projecten af die we zijn gestart
•  We programmeren al actief voor de periode na 

2026

•  Aandacht voor verkeersveiligheid

Wat hebben we nodig?
De kosten leggen we per project voor aan de raad 
maar  we  zijn  bereid  hier  sowieso  € 500.000  be-
schikbaar voor te stellen

Bij  een  groeiende  en  een  verduurzamende  gemeente 
hoort  goede  mobiliteit  voor  alle  inwoners  van  Moerdijk 
en de mensen die er werken. Dit betekent dat we zorgen 
voor een goede ontsluiting van alle kernen via de weg en 
het openbaar vervoer, maar ook fietsvoorzieningen voor 
woon-werkverkeer en recreatie. We willen dat voorzienin-

gen in én buiten onze gemeente vanuit onze kernen goed 
bereikbaar zijn. 

De gemeente Moerdijk maakt af waar we aan begonnen 
zijn:
•  Fietsverbinding Moerdijk-Zevenbergen 
•  Randweg Klundert
•  Zevenbergschen Hoek: Keerkom voor vrachtverkeer

We faciliteren de omlegging van de N285 door de Provin-
cie in de periode 2025/2026. Direct aansluitend daarop 
passen we de bestaande N285 bij Zevenbergen aan, in-
clusief de realisatie van de brug over de Roode Vaart met 
inlaatvoorziening ter hoogte van het centrum.

Ook kijken we verder vooruit en zoeken proactief naar mo-
biliteitsoplossingen  in  de  driehoek  Breda,  Etten-Leur  en 
Zevenbergen en tussen onze eigen kernen, OV- stations, 
het snelwegennet en het industrieterrein. In de komende 
periode gaan we daarom de ontwikkelingen die na 2026 
gerealiseerd moeten worden, nu al in gang zetten.

Voorbeelden hiervan zijn:
•  Fietsroutes

Gemeente Moerdijk   Bestuursakkoord Moerdijk 2022-202612

•  Aansluitingen 
•  Rondwegenstructuur Zevenbergen
•  Hoogwaardig openbaar vervoer en het ontwikkelen van 

da’s en (nieuwe) initiatieven vanuit andere gemeenten en 
overheden.  Zelf  stellen  we  daar  € 500.000  per  jaar  be-
schikbaar voor.

OV-hubs, inclusief stationsgebied Lage Zwaluwe

•  Verbinden van Zevenbergen en Zevenbergen Oost, in-
clusief een tweezijdige oriëntatie van NS-station Zeven-
bergen 

Het  college  zal  voor  de  nieuwe  projecten  actief  zoeken 
naar  aanvullende  financieringsbronnen  zoals  Provincia-
le en Europese subsidies. Ook sluiten we aan bij kansen 
die zich voordoen vanuit de Regionale Investeringsagen-

Verkeersveiligheid  blijft  een  belangrijk  uitgangspunt,  bij 
herinrichtingen in kernen, in het buitengebied, bij woning-
bouwontwikkelingen en bij de investeringen in de Vitale 
Centra.

De ruimtelijke economische toekomst komt in 2023 van-
uit de omgevingsvisie op tafel. De prioriteiten uit dit be-
stuursakkoord komen hierin terug. 

Gemeente Moerdijk   Bestuursakkoord Moerdijk 2022-202613

Preventie, zorg en 
ondersteuning

Doel:
Goede en duurzaam betaalbare zorg en ondersteu-
ning voor de doelgroepen in Moerdijk die het echt 
nodig hebben 

Hoe doen we het?
•  Kijken naar wat we doen, hoe we het doen en te-

gen welke prijs

•  Voorstellen  voor  verbetering  van  kwaliteit  en 
duurzame betaalbaarheid vanuit de reeds vast-
gestelde uitgangspunten van de Scan Mens en 
Maatschappij

•  Preventief  jeugdbeleid  geïnspireerd  op  het  IJs-

lands model

•  We kijken met realisme naar de haalbaarheid van 

de financiële taakstelling sociaal domein

•  Borging van inclusiviteit in de uitvoering van ons 

beleid

Wat hebben we nodig?
•  € 200.000 per jaar voor preventief jeugdbeleid 
•  Bereidheid om op basis van een inhoudelijke af-
weging de taakstelling deels ter discussie te stel-
len

•  € 100.000 per jaar voor inclusiviteit

Het pakket aan wetten en taken dat de gemeente uitvoert 
op  het  gebied  van  zorg  en  ondersteuning  wordt  alleen 
maar  meer.  De  kosten  stijgen,  de  beschikbare  financi-
ele middelen dalen, het aantal aanvragen stijgt en er is 
schaarste  aan  personeel  in  de  hele  sector.  In  Moerdijk 
zorgen we ervoor dat de goede ondersteuning beschik-
baar blijft voor de kinderen, jongeren, volwassenen en ou-
deren die het écht nodig hebben. Daarnaast is investering 
in preventie een belangrijke pijler omdat vroege signale-
ring hoge kosten voor geïndiceerde zorg kan voorkomen. 
Ons  vertrekpunt  is  dan  ook  “licht  waar  mogelijk,  zwaar 
waar  nodig".  We  werken  concepten  zoals  Positieve  Ge-
zondheid en Welzijn op Recept uit en we verstevigen de 
sociale structuur in de kernen om jeugd en ouderen zo 
vroeg mogelijk te ondersteunen. 

Gemeente Moerdijk   Bestuursakkoord Moerdijk 2022-202614

Nu investeren in preventie kost geld, maar als we door 
preventie vergaande gevolgen voorkomen is het elke euro 
waard. 

Voor  de  jeugd  kiezen  we  een  brede  preventieaanpak 
gericht  op  het  creëren  van  een  positieve  leefomgeving, 
waarin jongeren gezond, veilig en kansrijk opgroeien, zon-
der  middelengebruik.  We  laten  ons  hiervoor  inspireren 
door het IJslands model, waarbij we eerst kijken naar de 
jeugd-  en  jongerenpas  waarmee  ze  kunnen  deelnemen 
aan sportieve of culturele activiteiten.

of  taak  voldoende  uitvoeren?  Zijn  gemiddelde  scores 
goed voor ons? 

5. Verdieping op de (afwijkende) cijfers: 
  naar leefstijl bijvoorbeeld. Leidt dat tot andere keuzes? 
6. Investeren in preventie: 
  ook al is dat moeilijk te becijferen in dalende cijfers: de 

kwaliteit van leven gaat er mee omhoog.

7. Investeren in de samenwerking met de maatschappelij-

ke partners om samen dezelfde koers te varen. 

8. 1 gezin, 1 plan, 1 regisseur
9. Administratieve lasten zoveel als mogelijk verminderen

We kijken samen met onze ketenpartners zorgvuldig naar 
wat we doen, hoe we dat doen en tegen welke prijs. Om 
het sociaal domein kwalitatief goed en duurzaam financi-
eel voor de toekomst te kunnen houden is in 2020 met de 
meerjarige Scan Mens en Maatschappij gestart. Tot en 
met 2023 lichten we het hele sociale domein door: de pro-
blematiek in Moerdijk, de wettelijke taken, het aanbod, de 
werkwijze etc. De gemeenteraad heeft in 2022 uitgangs-
punten vastgesteld om voorstellen voor te kunnen berei-
den. Deze uitgangspunten hanteren we in de voorstellen 
die we, samen met de raad, voorbereiden.
1. Eigen kracht en eigen verantwoordelijkheid: 
  het vraagt een scherpere, meer kritische blik van ons: 
wat heeft iemand werkelijk nódig? Er is geen vanzelf-
sprekend  recht  op  (professionele)  hulp  of  voorzienin-
gen. Kan een inwoner het zelf oplossen?

2. Normaliseren: 
 

is elke ‘afwijking’ een probleem of hoort het bij het nor-
maal  opgroeien  en  leven?  Niet  elk  probleem  of  elke 
diagnose heeft (meteen) gespecialiseerde zorg nodig. 
Soms kunnen gewone, dagelijkse activiteiten ook hel-
pen.

3. Reablement: 
 

inzet  van  ouderenzorg,  niet  gericht  op  een  probleem 
maar op een oplossing en het (weer deels) voor zichzelf 
zorgen. Herstelgerichte zorg ofwel opnieuw leren van 
vaardigheden om weer voor jezelf te zorgen.

4. Normeren: 
  wanneer zijn wij tevreden als gemeente. Wat vinden wij 
van deze cijfers? Wanneer vinden wij dat we een wet 

Deze uitgangspunten dragen we actief uit naar onze sa-
menwerkingspartners en inwoners.

Keuzes die we maken zijn gericht op het in de toekomst 
kwalitatief goed en duurzaam betaalbaar houden van het 
sociaal  domein.  Ook  als  deze  keuzes  op  korte  termijn 
misschien lastig of pijnlijk zijn. 

In de huidige meerjarenbegroting is voor de jaren 2023 
en 2024 nog de resterende taakstelling opgenomen van 
€ 1.200.000,- (van in totaal € 1.700.000,-). Deze is gekop-
peld aan de voorstellen vanuit de Scan Mens en Maat-
schappij. Omdat de kwaliteit en betaalbaarheid van het 
sociaal domein op de lange termijn centraal staat, kijken 
we per jaarschijf wat van de financiële taakstelling realis-
tisch haalbaar is. We treffen geen korte termijn (financië-
le) maatregelen die hier niet aan bijdragen. Als delen van 
de  financiële  taakstelling  onder  deze  randvoorwaarden 
niet haalbaar zijn, dan leggen we dit in de kadernota en/
of begroting aan de raad voor.

De gemeente Moerdijk wil een inclusieve gemeente zijn 
waarin  iedereen  meedoet,  ongeacht  culturele  achter-
grond, gender, leeftijd of beperkingen. Dit betreft ook de 
toegankelijkheid  van  onze  buitenruimte.  We  laten  een 
scan  uitvoeren  naar  inclusiviteit.  De  aanbevelingen  uit 
deze scan pakken we voortvarend op. Daarnaast geven 
we  extra  aandacht  aan  bewustwording  en  borging  van 
inclusiviteit in de organisatie en in de uitvoering van onze 
werkzaamheden. 

Gemeente Moerdijk   Bestuursakkoord Moerdijk 2022-202615

Overige 
aandachtspunten

Het  bestuursakkoord  is  een  akkoord  op  hoofdlijnen 
bestaande  uit  algemene  uitgangspunten  en  de  vier 
hoofdthema’s.  Naast  deze  thema’s  zijn  er  vele  andere 
onderwerpen  die  belangrijk  zijn  en  aandacht  verdienen. 
In dit hoofdstuk benoemen we deze onderwerpen en be-
schrijven we hoe we deze de komende bestuursperiode 
oppakken. 

Dienstverlening
Dienstverlening aan onze inwoners is een kerntaak van 
onze gemeente en moet ook zo ervaren worden. Inwo-
ners  moeten  kunnen  vertrouwen  op  onze  reactietermij-
nen  en  de  wijze  waarop  we  onze  dienstverlening  uit-
voeren:  persoonlijk,  meedenkend,  betrouwbaar,  volledig 
antwoorden en in duidelijke taal. We sturen op het borgen 
van de dienstverleningsprincipes en het behalen van de 
reactietermijnen.

Vermindering van regels en verantwoordings-
druk
In het verlengde van onze dienstverleningsprincipes gaan 
we regels eenvoudiger maken. We halen de stofkam door 
de  algemene  plaatselijke  verordening  en  kijken  kritisch 
naar hoe het aanvragen van vergunningen makkelijker en 
voor evenementenvergunningen meerjarig kan.

Informatisering en digitalisering
Om onze inhoudelijke doelen te kunnen blijven bereiken is 
investeren in digitalisering en informatisering belangrijker 
dan ooit. We blijven ons hierbij inzetten voor digitale toe-
gankelijkheid, begrijpelijkheid en gebruiksvriendelijkheid. 
Op deze manier dragen we bij aan een inclusieve digitale 
samenleving. Belangrijke keuzes vragen om meer inzicht. 
Door het op orde houden van de informatiehuishouding 
en de juiste inzet van data kunnen we maatschappelijke 
vraagstukken beter oplossen en onze dienstverlening ver-
beteren.

Veiligheid
Met ons veiligheidsprofiel (haven- en industriegebied en 
kruispunten van wegen en spoor) is omgevingsveiligheid 
een hoge prioriteit. Moerdijk heeft op dit vlak een naam 
hoog te houden. Het is ook de komende bestuursperiode 
nodig om hierin te blijven investeren. We maken onder-
scheid  in  omgevingsveiligheid  (industrieterrein,  haven, 
spoor enzovoorts), sociale veiligheid voor alle inwoners 
van 0 tot 100 en ondermijning. De komende jaren willen 
we ons extra richten op ondermijning en sociale veiligheid 
waarbij we de samenwerking met alle veiligheidspartners 
versterken.

Gemeente Moerdijk   Bestuursakkoord Moerdijk 2022-202616

Energietransitie en klimaatadaptatie
Voor de thema’s energietransitie en klimaatadaptatie lig-
gen er actuele beleidskaders die door de raad zijn vast-
gesteld. We realiseren de acties uit het energieprogram-
ma. We willen dat ieder huishouden inzicht krijgt in zijn 
verduurzamingsmogelijkheden en de manier waarop ze 
de  energietransitie  kunnen  doormaken.  We  betrekken 
daarbij  Stichting  Energietransitie  Moerdijk  en  Energiek 
Moerdijk. We blijven ambitieus op deze onderwerpen. De 
plannen stellen we bij als daar aanleiding toe is.

Ontwikkeling  van  het  haven-  en  industriege-
bied
De verduurzaming van het haven- en industriegebied is 
een belangrijke opgave. Bij vraagstukken rondom de ont-
wikkeling van het gebied streven we naar een beter even-
wicht  tussen  economie  en  de  (milieu)druk  op  mens  en 
omgeving. Daarbij kijken we naar wat ontwikkelingen bij-
dragen aan het realiseren van doelstellingen ten aanzien 
van duurzaamheid, klimaat en leefbaarheid.

Afval en VANG
We  halen  de  doelstelling  van  100  kilo  restafval  per  in-
woner ten aanzien van afvalscheiding niet met ons hui-
dige afvalinzamelingsbeleid. We gaan onderzoeken hoe 
we deze doelstelling wel kunnen halen. Een diftarstelsel 
(gedifferentieerd tarief op basis van het aantal aanbiedin-
gen) voeren we hierbij niet in, wel zetten we nadrukkelijk 
in op bewustwording en gedragsverandering.

In het landelijke beleid Van Afval Naar Grondstof gaan we 
kijken hoe we bij de afvalverwerking tot vernieuwing en 
verbetering kunnen komen. Dit in samenwerking met an-
dere gemeenten en in de regio. 

Beheerplannen
De afgelopen periode hebben we een slag gemaakt met 
de vaststelling van nieuwe beheerplannen voor de open-
bare ruimte en daarbij passende budgetten. We maken 
deze inhaalslag af. De inwoners zullen de komende jaren 
de effecten van het verbeterde beheer van de openbare 
ruimte ook echt gaan zien.

Zoals bekend komen we deze periode nog met het be-
heerplan  voor  de  (monumentale)  objecten  waarvoor  in 
de begroting nu jaarlijks € 500.000 opgenomen is. Uit het 
beheerplan zal blijken of dit indicatief opgenomen bedrag 
voldoende is. 

Energiearmoede
Energiearmoede is een actueel thema. Dit is een zorge-
lijke ontwikkeling. We pakken dit integraal op vanuit het 
sociaal  domein,  in  samenhang  met  het  armoedebeleid 
en schuldhulpverlening en de energietransitie, met onder 
andere speciale projecten voor deze doelgroep. 

Naast  kortetermijnoplossingen  streven  we  ernaar  de 
energiekosten structureel te verlagen door diverse duur-
zaamheidsoplossingen in woningen.

Cultuur & (monumentaal) erfgoed
We koesteren ons cultureel erfgoed en ons verenigingsle-
ven. De komende 4 jaar komt er een breed cultuurbeleid 
gericht op de eigen inwoners en leggen we de verbinding 
naar  toerisme.  In  de ontwikkeling  van  dit  beleid betrek-
ken we ook de mogelijkheid van de ontwikkeling van ons 
erfgoed. We hebben hier € 100.000,- per jaar voor nodig.

Gezinsgebonden heffingen
Ook  deze  bestuursperiode  verhogen  we  de gemiddelde 
Onroerend Zaakbelasting (OZB) voor woningen niet, be-
halve  voor  de  prijsindexering/inflatiecorrectie.  Voor  de 
afvalstoffenheffing en rioolbelasting gaan we uit van het 
principe van kostendekkendheid.

Ondersteunen  van  vrijwilligers  en  verenigin-
gen
In deze periode gaan we onverminderd door met het on-
dersteunen  van  vrijwilligers,  vrijwilligersorganisaties  en 
verenigingen. Deze zien wij als het cement van de samen-
leving. 

Bestuurlijk ambtelijke samenwerking
De komende jaren blijven we werken aan het versterken 
van de samenwerking tussen bestuur en ambtelijke or-
ganisatie. We contracteren in de vorm van duidelijke en 
realistische werkafspraken waarbij we continu aandacht 
hebben voor evenwicht in bestuurlijke ambities en amb-
telijke draagkracht.

Gemeente Moerdijk   Bestuursakkoord Moerdijk 2022-202617

Financiële 
paragraaf

De gemeente Moerdijk is financieel gezond. Vanuit deze financieel gezonde situatie doen we de onderstaande investe-
ringen. Ons financiële beleid zal erop gericht zijn om Moerdijk ook in de toekomst financieel gezond te houden.

Ook deze bestuursperiode kent een aantal onzekerheden zoals de gevolgen van de coronacrisis, de oorlog in Oekraïne 
en de komst van vluchtelingen, maar bijvoorbeeld ook de onduidelijkheid over de invoering van de Omgevingswet. Deze 
ontwikkelingen hebben mogelijk financiële effecten op alle onderwerpen in het akkoord. Hierover zullen we steeds 
actief met de raad communiceren.

De nadere uitwerking van dit bestuursakkoord pakken we samen met de raad op in het reguliere begrotingsproces.

Onderwerp
Actieplan samenwerken en 
participatie
Budget kleine initiatieven

Vitale centra

Een aanjager woningbouw 
kleine kernen
Verhoging van de reserve 
strategische verwerving
Personele inzet gemeentelijk 
ontwikkelbedrijf
Mobiliteit
Preventief jeugdbeleid
Inclusiviteit
Breed cultuurbeleid

Kosten per jaar
€ 50.000

I/S
I

€ 75.000

€ 1.000.000

€ 100.000

€ 3.000.000

€ 300.000

€ 500.000
€ 200.000
€ 100.000
€ 100.000

S

I

S

I

S

S
S
S
S

Toelichting
Kosten voor het opstellen en het uitvoeren van het actieplan voor de jaren 2023-
2024. Overige kosten lopen via het actieplan.
Middelen om makkelijk kleine initiatieven vanuit de kernen en dorpen mogelijk te 
maken.
Verhoging voor vitale centra van 1 miljoen per jaar 2022-2026. Verwerking (ge-
deeltelijk) via kapitaallasten
Betreft alleen de kosten voor de formatie van de aanjager. Overige kosten via 
reguliere werkwijze projecten.
Budgettair neutraal vanuit de algemene reserve naar de reserve strategische 
verwerving.
Kosten om personeel aan te trekken om meer regie op de woningopgave te 
realiseren
Kosten om mobiliteitsontwikkelingen mogelijk te maken
Kosten voor preventief beleid
Kosten voor scan en structurele aandacht
Kosten voor opstellen en uitvoeren beleid

Gemeente Moerdijk   Bestuursakkoord Moerdijk 2022-2026