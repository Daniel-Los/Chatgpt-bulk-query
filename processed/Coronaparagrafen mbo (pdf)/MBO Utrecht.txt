.2 Nationaal Programma Onderwijs (NPO) Aanleiding en doel Vanuit het Bestuursakkoord Nationaal Programma Onderwijs zijn voor de periode 2021-2023 aan onderwijsinstellingen middelen beschikbaar gesteld om studievertragingen en achterstanden door de coronacrisis weg te werken. Voor NPO was 2022 het eerste volledige kalenderjaar. Onze focus bij NPO is gericht op studentenwelzijn, extra begeleiding en ondersteuning van de studenten. Ook voor ondersteuning van docenten hebben we de middelen en activiteiten ingezet bij het bieden van die begeleiding. Daarnaast richten wij ons zowel op het continueren van de ingezette onderwijsinnovaties als op de experimenteer- en leercultuur rondom onderwijsinnovaties. In onze aanpak volgen we de vier themas uit het Bestuursakkoord en verbinden die met onze eigen ambities en speerpunten. Zo ontstaat volgens ons een integraal en toekomstbestendig geheel van projecten en activiteiten. Daarbij halen we opgelopen achterstanden in met extra begeleiding en ondersteuning van onze studenten en onze docenten. Tegelijkertijd innoveren we ons onderwijs. Samen werken we zo aan persoonlijk onderwijs. Het programma bestaat uit diverse activiteiten die binnen de Academies worden uitgevoerd. De Academies hebben op basis van eigen analyses en inzichten activiteiten benoemd. Daarbij zijn de vier themas uit het Bestuursakkoord (zie paragraaf ) richtinggevend. Daarnaast zijn overkoepelende projecten in uitvoering. De stuurgroep NPO bewaakt de voortgang ervan. Daarnaast voert de projectleider met de clusterdirecteuren monitoringsgesprekken. Ook zijn in het afgelopen jaar gesprekken gevoerd met de betrokken MTs en teamleiders over de voortgang en de resultaten. Samen met de MTs is eind 2022 teruggekeken en vooruitgekeken naar de plannen en in te zetten middelen voor 2023. De Studentenraad en OR zijn in bestaande overleggen genformeerd over de voortgang. Activiteiten binnen de Academies 2022 stond in het teken van de uitvoering. Er is een veelheid aan zinvolle en inspirerende activiteiten uitgevoerd. Het merendeel van de activiteiten is gericht op de themas instroom en doorstroom, studentenwelzijn en inrichting en ondersteuning bij stages (drie van de vier themas uit het Bestuursakkoord). Aan het thema 'jeugdwerkloosheid zijn relatief minder activiteiten toebedeeld, omdat dit thema niet voor alle teams even relevant is. Ook komt het voor dat daar vanuit andere middelen (reguliere of subsidie) aan is gewerkt. We horen van en zien bij onze studenten en docenten dat de activiteiten bijdragen aan de landing bij MBO Utrecht. Iedereen wil erbij horen, zich gehoord voelen en een goede ondersteuning bij het behalen van studiesucces. Studenten gaven aan dat de trainingen hen geholpen hebben om meer gemotiveerd en georganiseerd hun studie te kunnen doorlopen. Bovendien was er oog voor hun welzijn. Een belangrijke opbrengst was volgens de studenten dat zij in contact kwamen met studie- en lotgenoten. De ontmoetingen zorgden voor dagelijkse structuur en onderlinge verwantschap. 53 Gentegreerd jaardocument 2022 In de coronaperiode zaten studenten thuis en was er geen mogelijkheid tot echte interactie en gesprek. Diverse opleidingen hebben activiteiten georganiseerd in het kader van kennismaking en ontmoeting tussen studenten. Dit was best intensief voor onze studenten, zo blijkt uit de volgende uitspraak van een van onze schoolmaatschappelijk werkers die bij zon bijeenkomst aanwezig was: Het was echt enorm hard werken de afgelopen dagen, maar voor de studenten heeft het wel echt veel opgeleverd: nieuwe vriendschappen, even weg uit een moeilijke thuissituatie, zonder ouders, grenzen verkennen en leren kennen. Maar ook dat allemaal hoort bij het proces van volwassen worden. Voor hen talrijke ervaringen waar ze veel van leren na twee jaar thuiszitten door Corona het hele Corona-verhaal heeft echt zichtbaar invloed op deze doelgroep heb ik de afgelopen week zelf ervaren School maatschappelijk werker Ter illustratie volgt een aantal activiteiten die door onze onderwijsteams zijn uitgevoerd: De studenten kregen extra ondersteuning in de klas (coaching, gesprekken over welbevinden met studenten). Extra inzet op en intensieve wekelijkse begeleiding studenten richting de eindstreep. Zo zijn bij een team twee dagdelen ingeroosterd om studenten te begeleiden naar de eindstreep. Studenten zijn hier actief in betrokken en gestuurd om de laatste stappen van de opleiding te zetten. De teams organiseerden introductiebijeenkomsten, extra ontmoetingen en cohesie-activiteiten met klassen en studenten (sport en excursies). Wt een meerwaarde heeft zon reis zeg voor deze jonkies, nog los van het onderwijsprogramma. Er zijn nieuwe vriendschappen ontstaan, mensen hebben zichzelf overwonnen, sommigen hadden de broodnodige afleiding van problemen thuis. Echt mooi om te zien. Het was keihard werken, maar we eindigden met studenten met een mooie herinnering. Docent Nederlands mee als begeleider met reis/excursie Scholing docenten op het versterken van vaardigheden in het aanbieden van contextrijk onderwijs op afstand (online onderwijs). Gezien de impact van corona op studenten is daarnaast extra ingezet op themas als oplossingsgericht coachen, maar ook op het versterken van de teamcultuur. 54 Gentegreerd jaardocument 2022 Uit een reflectieverslag van een trainer van een onderwijsteam: Tijdens de drie teamdagen is gewerkt aan professionalisering. Tijdens de laatste teamdag gaven jullie zelf aan dat het teamfunctioneren (samenwerking, vertrouwen) zonder meer op alle drie de punten vergroot is. Jullie zijn sterker geworden in het uit- en aanspreken van zaken naar elkaar, ook over leiderschap. Het bewustzijn over aannames en het inzien wat je eigen aandeel/rol in zaken is, is naar ons idee vergroot. Ook is met elkaar een stappenplan gemaakt om te komen tot het realiseren van al jullie teamdoelen. Met elkaar is op deze manier aan de randvoorwaarden gewerkt om effectief te kunnen samenwerken en daarmee dus kwalitatief goed onderwijs te verzorgen. Trainer Change Kitchen Extra ondersteuning op het gebied van SLB en BPV-begeleiding (extra stagebezoeken, upgrading platform Clickt ten behoeve van BPV). Versterken verbindingen met toeleverend onderwijs (vo) en warme overdracht naar het hbo. We zien dat we nu studenten van het vo krijgen die voornamelijk afstandsonderwijs hebben gehad. Met het vo zorgen we voor goede landing en ondersteuning op het mbo. Kwalitatief betere match tussen studenten en bedrijven (verbinding binnen-buiten), ontwikkelen van een leerlijn praktijk, docentenstages, werkbezoeken door docenten, extra begeleiding op de werkplek en opzet leerhuizen. Daarmee repareren we de opgelopen vertraging in de stages en ontwerpen we een duurzame BPV. Experimenteren met technologien, bijvoorbeeld Virtual Reality als onderwijsinnovatie (hybride onderwijs). Innoveren onderwijscurriculum. Meer aandacht voor maatwerk, flexibel, modulair en meer ontwikkelgericht-formatief handelen in plaats van de nadruk leggen op toetsen. Bij de Academie voor Zorg en Welzijn gaat dat onder de noemer van FLOW en High Impact learning. Bij de Academie Economie en Ondernemen via Ontwikkelpleinen. Tot slot noemen we ons Team Studentenwelzijn. Dit team gaf ook in 2022 diverse trainingen aan onze studenten. Denk aan vraagstukken rondom het plannen en organiseren van de studie, motiverende gesprekvoering, succestrainingen (faaltrainingen) en individuele gesprekken. Ook zijn wederom met Young Ambition coachingstrajecten uitgevoerd. Het team is ook betrokken bij eindgesprekken als studenten voortijdig willen stoppen met hun opleiding. Het Team Studentenwelzijn kijkt samen met de student en de SLBer naar mogelijkheden. Ook ondersteunde het team de onderwijsteams zodat deze zelf hun studenten kunnen ondersteunen bij hun studiesucces. MBO Utrecht-brede projecten Hieronder geven we de voortgang per project weer. Het project Innovatie Examinering start in 2023. In 2022 is de examenorganisatie al heringericht en zijn gesprekken gevoerd over het aanscherpen van de examinering (mede naar aanleiding van de ervaringen van het examineringsproces gedurende de coronaperiode). In 2023 werken we dit verder uit, waarbij onder meer een professionaliseringstraject op de planning staat. 55 Gentegreerd jaardocument . . Leven Lang Ontwikkelen We zien in het kader van een leven lang ontwikkelen (LLO) een toenemende vraag naar post- initieel onderwijs voor volwassenen (werknemers, werkzoekenden en werkgevers) in de regio Utrecht. Dit ontstond door allerlei initiatieven van de overheid en doordat in de coronaperiode volwassenen zich (al dan niet gedwongen) herorinteerden op een andere baan. Als MBO Utrecht hebben we ruime expertise in en ervaring met het ontwikkelen en aanbieden van onderwijs. Als onderdeel van een stevigere positionering van LLO in ons dienstenaanbod hebben we in 2022 onze visie opgesteld. Daarmee is de werkorganisatie ingericht op onze LLO-dienstverlening. Zo ontstaat inhoudelijke kruisbestuiving tussen regulier- en contractonderwijs. In de organisatie hebben we ervoor gezorgd dat reguliere en niet-bekostigde werkstromen strikt gescheiden blijven. Vanuit de Academie voor Zorg en Welzijn hebben we met ons team Maatwerk een goede samenwerking met onze relaties opgebouwd en voeren we al langer zogenaamde maatwerktrajecten uit. Met de andere Academies zijn kansen voor een eigen LLO-aanbod verkend. In 2023 en in ieder geval met onze Academie voor Techniek hiermee actief aan de slag. Selectie en implementatie Digitale Leeromgeving (DLO) MBO Utrecht heeft Persoonlijk Leren verder vormgegeven. Dit vraagt om een passend digitale leeromgeving (DLO). In 2022 is met betrokkenen vanuit de Academies, en met inbreng van de Studentenraad, de gewenste functionaliteiten van deze nieuwe DLO opgesteld. In het najaar van 2022 is de aanbestedingsprocedure gevolgd, met een korte doorloop in 2023. De implementatie van een nieuw en toekomstbestendig DLO start in 2023 met de teams. Diversiteit & Inclusie Bij MBO Utrecht mogen studenten rekenen op respect, persoonlijke aandacht en geborgenheid. We gaan uit van een inclusieve schoolcultuur. Daarbij gaat het niet alleen om tolerantie, maar ook om het werkelijk kennen en erkennen van iedere student. Ongeacht herkomst, achtergrond en identiteit. Iedereen hoort erbij! Juist in en na coronatijd zien we dat dit thema aandacht verdient. Het doel van dit project is het structureel aandacht geven aan diversiteit en inclusie en het bewustzijn bevorderen van dit thema binnen MBO Utrecht. We wisselen ervaringen uit met ROC Twente en Landstede via het practoraat Verschillen Waarderen. Ons team wordt sinds oktober 2021 getraind door Aminata Cairo. Andere samenwerkingspartners zijn gemeente Utrecht en Verus, waarmee we projecten hebben uitgevoerd zoals het festival Met Andere Ogen (juni 2022) en Diversity Day (5 oktober). Samen met CNV Jongeren heeft Pressure Cookers plaatsgevonden om de meldpunten en omgang met stagediscriminatie binnen MBO Utrecht te verbeteren. Op de rol staan onderwerpen als het hanteren van genderneutraal-taalgebruik, duidelijk ingerichte meldpunten en een inclusiever personeelsbeleid. In 2023 staan de volgende activiteiten gepland: voorbereiden van de MBO Utrecht Dag van 21 maart; het opzetten van een campagne rondom stagediscriminatie in samenwerking met vier mbo's en de gemeente Utrecht; het onderzoeken van de mogelijkheid tot een stilteruimte op de onderwijslocaties; onderzoek naar het verbeteren van inclusief taalgebruik binnen MBO Utrecht en de themas diversiteit en inclusie binnen werving en selectie. 56 Gentegreerd jaardocument . .5 MBO Utrecht Academie MBO Utrecht is bezig met het doorontwikkelen van Persoonlijk Leren. Dit vraagt ook een verdere professionalisering van medewerkers. Vanuit P&O is onder de werktitel MBO Utrecht Academie de behoefte in kaart gebracht en ondersteuning aan de Academies geboden. Dit betreft onderwijskundige expertise, veranderende rol van de docent en verdiepen van expertise op het domein van toetsen en examineren. Ook is gestart met het aanbieden en ontsluiten van een trainingsaanbod/platform (catalogus). Innovatie Examinering Het afgelopen jaar is verder gewerkt aan de herinrichting van de examenorganisatie. Daarnaast zijn docenten getraind in het toetsen en examineren in het kader van Persoonlijk Leren (integratie van formatief evalueren in het onderwijs en eventueel (summatieve) toetsconstructie). 57 Gentegreerd jaardocument 2022