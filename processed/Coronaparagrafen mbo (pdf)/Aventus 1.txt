. Inzet NPO-gelden Vanuit het Nationaal Programma Onderwijs (NPO) heeft het ministerie van OCW ook in 2022 extra middelen beschikbaar gesteld voor het voorkomen of inhalen van studievertraging als gevolg van corona. In 2022 hebben we de in 2021 ingezette verbetermaatregelen voortgezet. Deze verbetermaatregelen zijn gekoppeld aan de themas die voor het mbo zijn vastgesteld: Soepele in- en doorstroom. Bevordering van het welzijn van studenten en sociale binding met de opleiding. Stage-ondersteuning en begeleiding. Aanpak jeugdwerkloosheid. We zijn erg blij dat we door inzet van de NPO-gelden grote stappen hebben kunnen zetten op de voorgenoemde themas. Ondanks dat de coronamaatregelen in 2022 werden versoepeld hebben we in het bestedingsplan geen wijzigingen aangebracht omdat het effect van corona op het onderwijs nog lang merkbaar zal zijn. Binnen de sectoren is er volop aandacht geweest voor extra begeleiding van de studenten op school en op het gebied van stages, een warm welkom, taalondersteuning en onderwijsontwikkeling. We hebben opgemerkt dat de omvang, complexiteit en intensiteit van de begeleidingsvraagstukken van de studenten is toegenomen. Hier is onder andere op ingespeeld door de coachingsvaardigheden van de docenten te verhogen door extra vakgerichte trainingen. Naast de resultaten op het gebied van begeleiding zijn we trots op de onderwijskundige ondersteuning, de professionalisering van de docenten en het versterken van de BPV. Er zijn mooie verbindingen ontstaan tussen verschillende initiatieven. De voortgang van alle activiteiten wordt onder andere gemonitord via de periodieke rapportage (T-rapportage) van alle sectoren. Daarnaast worden er binnen de sectoren rondetafelgesprekken gehouden met studenten om input op te halen. Ook zijn er afgelopen jaren verschillende enqutes afgenomen om de ontwikkelingen te peilen. De laatste enqute onder studenten in januari 2023 laat zien dat het welbevinden van de studenten iets verbeterd is. Toch geeft nog steeds een kleine 30% aan dat het mentaal niet goed gaat. De inzet op begeleiding werpt wel zijn vruchten af. Meer dan 80% van de studenten is hier tevreden over. Ruim 70% van de studenten geeft aan dat de studie volgens plan verloopt. Ook in 2022 hebben we minder gebruik gemaakt van de NPO-middelen dan we hadden begroot. We hebben vastgesteld dat de wijze waarop we de verbetermaatregelen tot uitvoering willen brengen meer tijd kost. We zijn daarom blij dat we ook in 2023 de resterende middelen kunnen inzetten. Zie bijlage 2 voor de uitwerking van de themas inclusief de inhoudelijke en financile voortgang van het Aventus (bestedings)plan NPO. 29 AventusJaarverslag 2022