R O C R I V O R B E S T U U R S V E R S L A G .2 Nationaal Programma Onderwijs Het Nationaal Programma Onderwijs (NPO) is een overkoepelend programma vanuit het Ministerie van Onderwijs, Cultuur en Wetenschap. Het is een herstelprogramma en is gericht op de aanpak van opgelopen studievertraging en verbetering van studentenwelzijn, als gevolg van de coronamaatregelen. Doel is ook om de geleerde lessen uit de coronatijd te benutten voor structurele onderwijsverbeteringen. Steun op drie onderdelen De steun uit het NPO bestond bij de lancering van het programma voor het mbo uit drie onderdelen: een tegemoetkoming aan studenten (halvering lesgeld) als mentale en financile steun voor studievoortgang en behoeve van schooljaar 20-21; een verhoging van de lumpsum met een opslag (corona-enveloppe) voor extra begeleiding van studenten, omgaan met stagetekorten en ondersteuning van docenten in 2021-2022, inclusief verlenging van enkele al lopende maatregelen; bijstelling van ramingen zodat er ook financiering was voor de extra studenten in studiejaar 2021-2022. De besteding van de NPO-middelen (het deel corona-enveloppe) wordt op last van de Tweede Kamer gemonitord door bureau Berenschot. Dit bureau heeft een instrument ontwikkeld waarmee de besteding van de middelen (tussentijds) is gerapporteerd. ROC Rivor heeft ervoor gekozen deze tool te gebruiken voor de financile verantwoording in dit jaarverslag. Ultimo 2022 was het overgrote deel van de NPO-middelen besteed. Er resteert in 2023 nog een klein budget voor inhaalonderwijs Nederlands, aangezien er in 2021-2022 onvoldoende tijd kon worden vrijgemaakt bij het personeel. Overigens heeft het ministerie van OCW de bestedingstermijn van de middelen verlengd tot en met 2023. Naar verwachting is het ROC Rivor-budget aan het einde van het schooljaar 22-23 volledig aangewend. ROC Rivor had de vrijheid zelf te bepalen waaraan zij de middelen uit de corona-enveloppe besteedde (in totaal over 2021 en 2022), op voorwaarde dat uitvoering moet worden gegeven (richtinggevend) aan de hieronder genoemde vier themas en dat het bestedingsplan de instemming van de Ondernemingsraad had. 1. soepele in- en doorstroom; 2. welzijn studenten en sociale binding met de opleiding; 3. ondersteuning en begeleiding op het gebied van stages; 4. aanpak jeugdwerkloosheid. Voor de aanwending van de corona-enveloppe in 2021 en 2022 is een projectgroep ingericht. De groep bestond uit cordinatoren uit de onderwijsorganisatie en een deel van het MT. Deze groep heeft een plan opgesteld voor de besteding van de corona-enveloppe, dat aan de Ondernemingsraad is voorgelegd en waarmee de Ondernemingsraad heeft ingestemd. Het plan voor de aanwending van de corona-enveloppe richtte zich bij ROC Rivor op de eerste drie themas, aangezien daar de achterstanden vanwege corona het grootst zijn. Als het gaat om thema 1 (soepele in- en doorstroom), is primair gekozen voor bijscholing op de AVO-vakken (Nederlands, Engels en rekenen) voor de eerstejaars studenten; ouderejaars studenten zijn ondersteund met extra lessen ter voorbereiding op examens. Aan thema 2 (welzijn en sociale binding) is vooral invulling gegeven door te investeren in een meer uitgebreide introductie, themaweken en buitenschoolse activiteiten. Door een uitgebreidere voorbereiding op de Beroepspraktijkvorming (BPV), het aanbieden van alternatieve BPV, zoals het initiatief van Rivor Werkt! (Rivor-eigen BPV specifiek voor studenten van Entree en niveau 2) en de meer intensieve BPV-begeleiding, is uitvoering gegeven aan thema 3.