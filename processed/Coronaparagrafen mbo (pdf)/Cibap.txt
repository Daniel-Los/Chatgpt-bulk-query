Onderwijsprogrammas met minder uren Er worden door het Cibap geen onderwijsprogrammas met minder uren aangeboden. Vasthouden totaal studentenaantal, aandacht voor nieuwe instroom Uitgevoerd in 2022: Uitvoering Nationaal Programma Onderwijs Uitvoering Kwaliteitsagenda 2019-2022 Vasthouden totaal studentenaantal, aandacht voor nieuwe instroom Onderwijskwaliteit heeft blijvende aandacht Expertgroepen Programma Cibap PRO 2025 Roostering Project Blended Learning Creatieve technologie Onderwijsportfolio doorontwikkelen Cibap NEXT Uitvoering Nationaal Programma Onderwijs Voor het opvangen van de negatieve effecten van COVID-19 heeft de overheid expliciet middelen aan het onderwijs beschikbaar gesteld via het Nationaal Programma Onderwijs. Scholen stellen voor de besteding plannen op die goedgekeurd moeten worden door de medezeggenschap. Ook Cibap ontvangt deze middelen en heeft hiervoor een plan opgesteld dat de goedkeuring van de medezeggenschapsraden gekregen heeft. Besteding van de gelden gebeurt langs vijf themas: soepele in- en doorstroom, welzijn studenten en sociale binding, ondersteuning en begeleiding BPV, nazorg laatstejaars en alumni, en blended learning. Medio 2022 zijn er nieuwe plannen geformuleerd en goedgekeurd door CvB, nadat de SR en OR hun instemming hebben verleend. Eind 2022 zijn de meeste NPO-middelen besteed. Het restant wordt uitgenut in 2023. Zie verder hoofdstuk 6. Uitvoering Kwaliteitsagenda 2019-2022 Na de midterm review in 2021 zijn we onverminderd verder gegaan met het realiseren van onze doelen. Zie daarvoor hoofdstuk 5. In 2021 moesten we constateren dat we de gewenste instroom om op het niveau van een totaal van 1800 studenten te blijven niet gehaald hadden. We namen minder dan het streefaantal van 500 eerstejaars aan. Dit is een zeer onwenselijke situatie, die direct van invloed is op de inkomsten via de Rijksbijdrage en een meerjarig effect heeft. In 2022 hebben we actie ondernomen. Op basis van onderzoek, dat laat zien welke instroom we op dit moment mislopen, scherpten we onze wervingsstrategie aan. We intensiveerden onze werving zowel online als offline (open dagen, Cibap Safaris, Demo Doe dagen et cetera). De intake werd aangepast: onze selectie weerhield belangstellenden ervan om zich aan te melden. De intake is daarom nu gericht op matching (Past deze school bij jou?), eerder dan op selectie. Schooljaar 2022/2023 zijn 482 gekwalificeerde studenten in fase 1 gestart. Per 1 oktober 2022 studeerden er uiteindelijk 1645 bekostigde studenten bij het Cibap. Daarmee daalde het totale studentenaantal per 1 oktober 2022 met 87 bekostigde studenten ten opzichte van 1 oktober 2021. Die daling is niet alleen het gevolg van een lagere instroom van nieuwe studenten, maar ook van een grotere uitstroom van ongediplomeerden. Als gevolg van Corona zagen we dat studenten afhaakten. Gedeeltelijk was dat een vertraagde uitstroom van eerdere Coronajaren, toen studenten juist op school bleven en de uitval zeer laag was. Daarnaast ervaren we dat studenten die ingestroomd zijn in 2021/2022 in de coronaperiode minder goed gesocialiseerd zijn en mede daardoor motivatie- en aanpassingsproblemen ervaren op school. We zetten in op extra begeleiding voor deze groepen om de uitval te beperken. Jaar- en diplomaresultaat en voortijdige schoolverlaters (Bron: DUO) Diplomaresultaat Het diplomaresultaat geeft het aantal gediplomeerde instellingverlaters in een jaar weer als percentage van alle instellingverlaters in hetzelfde jaar. In welk jaar de gediplomeerde instellingverlater het diploma heeft behaald is hierbij niet belangrijk. Het diplomaresultaat is in 2020/,9% en in 2021/,9%. De landelijke norm is 70%. De daling van het diplomaresultaat wordt veroorzaakt door een hogere uitstroom van ongediplomeerde studenten in schooljaar 2021/2022 dan gebruikelijk. De aandacht die de laatste jaren is besteed aan (het beperken van) het aantal instellingverlaters heeft vorig jaar geen zichtbaar effect gehad op het aantal ongediplomeerde instellingverlaters. Daarbij moet wel vermeld worden dat vrijwel alle mbo-scholen in 2021-2022 last hebben gehad van een hoog aantal instellingverlaters. Ten opzichte van de andere vakscholen scoort het Cibap met het diplomaresultaat van 66,9% iets onder het gemiddelde van 68,1%. terug naar inhoud