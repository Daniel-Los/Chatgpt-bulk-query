PERSPECTIEFNOTA 2023-2026 

Koers houden 

in onzekere tijden 

1 

 

Inleiding 
 

Beste leden van de raad, beste inwoners, 

 

Het woord ‘perspectief’ wordt algemeen gevoeld als een positief woord. Het duidt op 

vooruitgang en dynamiek. Als we het woord ‘onzeker’ ervoor zetten, klinkt het ineens anders.  

Een onzeker perspectief is niet waar we warm van worden. Het nodigt niet meteen uit tot 

actie. 

 

Al hebben we als gemeente een onzeker perspectief, toch hebben we het niet als titel van 

deze PPN gekozen. Natuurlijk kunnen we de heersende onzekerheid benadrukken. Daar is 

reden genoeg voor. Want dagelijks ervaren we nog de nasleep van de coronacrisis. We weten 

niet of corona opnieuw opduikt in een nieuwe variant. Maar vooralsnog is corona uit beeld 

geraakt door de aangrijpende oorlog in Oekraïne. Een oorlog die allereerst onpeilbaar leed 

met zich meebrengt en mensen op de vlucht doet slaan. Een oorlog ook die de Europese en 

mondiale verhoudingen drastisch wijzigt en die een energie- en voedselcrisis, en wellicht ook 

een economische crisis met zich meebrengt. Was het al een enorme klus om de vluchtelingen 

van buiten de Europese grenzen onderdak te bieden, nu is het een ingrijpende opgave om 

talrijke Oekraïners op te vangen. Dat doen we in een tijd dat we spreken van een wooncrisis 

voor de vele inwoners, statushouders en expats die een plek op de oververhitte woningmarkt 

willen veroveren. En alsof het nog niet genoeg is, staan we aan de lat voor een omslag in 

denken en doen om het klimaat op onze planeet te redden. 

 

Al die onzekerheden en bedreigingen laten we niet ongenoemd in deze inleiding en in deze 

PPN. Maar ook houden we vast aan onze koers om samen met u als raadslid en u als inwoner 

de uitdagingen van onze tijd en onze gemeente op te pakken. Daarom werken we in onze 

regio samen aan een stevige energie- en klimaatstrategie. En aan een nabije en ook 

betaalbare hulpstructuur voor mensen in kwetsbare omstandigheden. En aan een duurzame 

en natuur-inclusieve invulling van onze huisvestings- en verstedelijkingsopgave. 

 

Binnen onze gemeentegrenzen werken onze medewerkers en wij als bestuur samen met tal 

van inwoners en instellingen om onze dorpen en wijken leefbaar, veilig en aantrekkelijk te 

laten zijn en blijven. Sport, cultuur, participatie, zorg, natuur, biodiversiteit en bereikbaarheid 

zijn daarbij essentieel. We weten dat die belangrijke zaken een prijs hebben en we weten dat 

niet alles kan wat wenselijk is. De gemeentelijke pinpas en wallet app hebben een limiet die 

we samen afgesproken hebben. Dan is het dus zaak om scherp te kijken naar onze lasten en 

baten. Vooral de baten die we van Rijkswege hebben ontvangen of misschien gaan ontvangen 

zijn zo wisselend dat een prognose een beperkte houdbaarheid heeft. Des te belangrijker is 

het om de koers van de afgelopen tijd vast te houden. Scherp op de uitgaven. Vastberaden in 

de richting die ons kompas aangeeft. Voortvarend in de uitvoering van de afspraken die we 

maken. Dat zijn afspraken met u als raadslid en u als inwoner. En dus afspraken die wat ons 

betreft staan. Alleen als de omstandigheden echt onvoorzien zijn, dan brengen we met goede 

argumenten de (financiële) uitgangspunten ter tafel.  

 

We verheugen ons op de discussie met uw raad. Zeker in onzekere tijden is en blijft een goed 

en open debat de basis voor onze lokale democratie. 

 

 

Het college 

25 april 2022 

 

2 

 

 
Leeswijzer PPN 
 

De indeling van deze nota is als volgt: 

1.  Financieel perspectief en reservepositie 

2.  Dienstverlenend Oisterwijk   

 

 

 

 

 

3.  Aantrekkelijk, duurzaam, gezond en veilig Oisterwijk  

4.  Samenredzaam Oisterwijk 

 

5.  Doorkijk meerjarenbegroting 

6.  Bijlagen 

 

 

 

 

 

 

 

 

 

 

 

 

 

 

 

 

 

 

blz. 05 

blz. 09 

blz. 14 

blz. 20 

blz. 25 

blz. 27 

 

 

In hoofdstuk 1. geven we het perspectief weer voor 2023-2026.  

Het financieel perspectief is een weergave van onontkoombare ontwikkelingen, zoals 

wettelijke- en autonome ontwikkelingen en noodzakelijke investeringen in de bedrijfsvoering. 

 

Afzonderlijk presenteren wij nog een aantal wensen, die financieel nog niet zijn vertaald. 

Verder geven we een beeld van de verwachte ontwikkeling van onze reservepositie en de 

weerstandsratio. 

 

 

De hoofdstukken 2. t/m 4. sluiten één op één aan op de programma’s in de meerjarenraming. 

Per programma stellen we belangrijke (beleidsmatige) ontwikkelingen aan de orde en lichten 

we het geschetste perspectief toe. 

 

 

In hoofdstuk 5. geven wij aan hoe wij tot een sluitende meerjarenraming willen komen. 

Hierbij gaan we beknopt in op enkele ‘draaiknoppen’ voor uw raad. Tegelijk merken wij op, 

dat gezien de vele risico’s en onzekerheden, het financiële beeld nog sterk kan worden 

beïnvloed. 

 

 

In de bijlagen vindt u de financiële overzichten per programma. Daarnaast geven we voor de 

kompasprojecten uit het coalitieakkoord de processtappen weer tot en met 2026.  

Deze processtappen actualiseren we tweemaal per jaar, bij de begroting en bij de PPN. 
 

 

 

3 

 

 

 

 

 
 

 

 

4 

 

 

 

1. Financieel perspectief en reservepositie 

Financiële uitgangspositie 

Bij de start van deze perspectiefnota is de balans opgemaakt van de actuele financiële positie 

van de gemeente. Daarbij is de programmabegroting 2022 als uitgangspunt genomen en zijn 

de verwachte mutaties in de inkomsten vanuit het Rijk en andere relevante ontwikkelingen 

meegenomen. Zowel de uitgaven als inkomsten in deze PPN zijn vermeld op prijspeil 2022 en 

worden zoals gebruikelijk bij de begroting 2023 geïndexeerd. 

 

Bij het bepalen van de financiële uitgangspositie staan we voor diverse risico’s en 

onzekerheden die van invloed zijn op ons financieel perspectief.  

 

 

Uitgangspunten van deze nota 

 

De basis voor deze perspectiefnota is het coalitieakkoord “Gezamenlijk perspectief over 

grenzen heen”. Daarin zijn de volgende financiële uitgangspunten opgenomen: 

-  We gaan voor een meerjarig sluitende begroting; 

-  Het richtpunt voor de weerstandsratio blijft 1,5;  

-  We streven naar een solvabiliteit van minimaal 20%; 

-  Structurele lasten dekken we met structurele baten; 

-  Bij (dreigende) tekorten kijken we eerst naar kostenbesparingen binnen de 

bedrijfsvoering en versobering van beleid. Keuzes maken is onvermijdelijk; 

-  We gaan de OZB alleen indexeren; 

-  Nieuwe investeringen halen we niet uit reserves, tenzij het geen vervanging betreft; 

-  We zetten maximaal in op subsidies ter dekking van de kosten; 

-  We vangen tegenvallers op binnen het eigen programma.  

 

 

Wij hanteren sinds 2021 de volgende financiële uitgangspunten, aanvullend op het 

coalitieakkoord: 

-  Voor de uitvoering van nieuwe wettelijke taken doen we dat met het geld dat we 

vanuit het rijk krijgen, we leggen er geen geld bij; 

-  Voorwaarde voor overheveling van budgetten bij de jaarrekening is dat er een plan ligt 

(c.q. betalingsverplichting);  

-  We maken voor nieuwe ontwikkelingen (die vergaande financiële consequenties 

hebben) business cases, zodat zichtbaar is welk rendement (maatschappelijk en 

financieel) het oplevert, wanneer en bij wie. Als het rendement buiten de gemeente 

ligt, gaan we in gesprek met deze partij om te kijken of we hierover afspraken kunnen 

maken. Soms moeten we eerst investeren voordat we het kunnen terugverdienen;  

-  We onderzoeken andere financieringsmogelijkheden zoals crowdfunding en subsidies 

vanuit provincie of rijk. Ook het leggen van verantwoordelijkheden bij inwoners zelf is 

een te onderzoeken optie. 

 

 
 

 

 

5 

 

Risico’s en Onzekerheden 
Als gemeente zijn wij voor onze inkomsten grotendeels afhankelijk van het Rijk. Het 
gemeentefonds (inclusief de bijdrage voor het sociaal domein) is onze grootste 
inkomstenbron. Met betrekking tot de Rijksbijdragen aan onze begroting bestaan op dit 
moment veel onzekerheden. De belangrijkste risico’s en onzekerheden zijn:  

-  Vertaling van het regeerakkoord 

Wij wachten af wat het regeerakkoord voor ons gaat betekenen, zowel in 
beleidsmatige als in financiële zin. Meer duidelijkheid komt er mogelijk met het 
verschijnen van de meicirculaire; 
 

-  Bezuiniging jeugdzorg 

De aangekondigde landelijke bezuiniging van € 500 miljoen op jeugdzorg is formeel 
nog steeds niet van de baan; 
 

-  Klimaat 

De financiële bijdragen van het Rijk voor de gemeentelijke uitvoeringskosten van het 

Klimaatakkoord zijn onbekend; 

 

-  Omgevingswet 

Door invoering van de Omgevingswet per 1 januari 2023 hebben we rekening 

gehouden met lagere legesopbrengsten van € 300.000 voor de jaren 2023 en 2024; 

- 

 
Inflatie en prijsstijgingen 
De inflatie neemt sterk toe, mede als gevolg van de oorlog in Oekraïne. De impact 
hiervan kan enorm zijn op diverse posten in onze begroting. We hebben nu al wel 
rekening gehouden met hogere kosten voor het eigen gebruik van gas en elektra 
(nadeel € 560.000 voor de jaren 2022 en 2023). 
 

-  Precario 

Over het heffen van precariobelasting loopt een juridische procedure; 
 

-  Corona 

De coronacrisis werkt zowel economisch als sociaal nog door in de komende jaren; 

 

-  Grex 

De Grondexploitatie (Grex) kent een aantal risico’s, welke van invloed zijn op onze 
vermogenspositie; 

 

 

 

 

 

6 

 

Financieel Perspectief 

In onderstaande tabel is op hoofdlijnen het perspectief voor 2023-2026 - naar huidig inzicht- 

in kaart gebracht voor de onontkoombare ontwikkelingen. Hieruit volgt dat de jaren 2023 t/m 

2025 een financieel sluitend beeld laten zien. Het jaar 2026 is niet sluitend en heeft een 

nadeel van € 508.000. In hoofdstuk 5 “doorkijk meerjarenbegroting” benoemen we een 

aantal keuzemogelijkheden voor uw raad. Het uiteindelijke doel is om in november van dit 

jaar een volledig sluitende begroting 2023 aan te bieden bij de provincie. 

 

 

 

1  Startpositie Begroting 2022 

2  Gemeentefonds/ Ontwikkelingen 

3 

4 

5 

Uitgangspunt PPN: 

2.471 

Pr. 1. Dienstverlenend Oisterwijk 

Pr. 2. Aantrekkelijk, duurzaam, gezond 

-966 

60 

en veilig Oisterwijk 

Bedragen x € 1000 (plus is voordeel, min is nadeel) 

2023 

924 

1.547 

2024 

260 

1.758 

2.018 

-410 

60 

2025 

-527 

2.084 

1.557 

59 

90 

2026 

-527 

1.112 

585 

59 

90 

6 

Pr. 3. Samenredzaam Oisterwijk 

-1.242 

-1.242 

-1.242 

-1.242 

7  TOTAAL 

323 

426 

464 

-508 

In dit financieel perspectief is rekening gehouden met de uitkomst van de september-

circulaire 2021, de uitkomst van de nieuwe CAO en bijbehorende indexering van salarissen.  

 

Terugdraaien Opschalingskorting door het rijk 

In het regeerakkoord (Rutte-II) is destijds het voornemen geformuleerd, om gemeenten 

verplicht te laten fuseren (opschalen) tot steden met meer dan 100.000 inwoners.  

De landelijke korting op het Gemeentefonds die daarmee gepaard gaat, loopt in 2025 op tot  

€ 1 miljard per jaar. Het terugdraaien van de opschalingskorting betekent voor Oisterwijk een 

incidenteel voordeel van bij elkaar ca. 2,5 miljoen over de jaren 2023 t/m 2025. Wij merken 

op dat de opschalingskorting vanaf 2026 vooralsnog van toepassing is. 

 

Nog geen circulaires bekend voor 2022 

Hoewel formeel dit jaar geen circulaires van het Rijk zijn ontvangen, hebben wij een voorzich-

tige inschatting gemaakt van bedragen die waarschijnlijk uitgekeerd zullen worden. Dit is op-

genomen in de financiële bijlage onder ‘Maartbrief’ voor een bedrag van € 0,5 mln. (blz. 25). 

Hiermee schetsen wij voor uw raad een betrouwbaar beeld, waarbij we tegelijk opmerken, dat 

we de meicirculaire van het Rijk nog moeten ontvangen. 

 

Wensen die nog niet financieel zijn vertaald in deze PPN: 

 

 

2023 

2024 

2025 

2026 

1  Toekomstbestendige milieustraat/ 

Gemeentewerf 

2  Staalbergven (investering) 

3  Snelfietsroute Oisterwijk-Tilburg 

4  Verkeersplan Moergestel/ 

(middellange termijn) 

5  Herfasering Stokeind 

6  Actualisatie meerjarig onderhoud sport 

7 

Flexwonen 

8  Verduurzaming wagenpark buitendienst 

 

 

 

 

pm 

 

pm 

pm 

pm 

pm 

pm 

 

 

 

pm 

-50 

pm 

pm 

-160 

-9 

-6 

pm 

-100 

pm 

pm 

-159 

-149 

-23 

pm 

-50 

pm 

pm 

In de desbetreffende programma’s zijn deze wensen toegelicht. 

 

7 

 

Verloop reserves en weerstandsvermogen 

In de onderstaande tabellen is rekening gehouden met het voorlopige positieve rekening-

resultaat uit de nog vast te stellen jaarrekening 2021. 

Het weerstandsvermogen geeft de relatie aan tussen de weerstandscapaciteit en risico’s. De 

beschikbare weerstandscapaciteit bestaat uit de algemene reserve en de reserve grondbedrijf. 

De benodigde weerstandscapaciteit is wat nodig is om risico’s op te kunnen vangen.  

Dit vertaalt zich in de weerstandsratio. De weerstandsratio geeft de verhouding weer tussen 

de benodigde en beschikbare weerstandscapaciteit. We zijn vrij om een norm voor de 

weerstandsratio te kiezen. In het coalitieakkoord is opgenomen dat we streven naar een 

weerstandsratio van 1,5. In deze PPN presenteren we een voorlopige ratio van 2,1 voor 2023 

(zonder grex) en 2,7 (met grex). 

 

Hoe hoger de ratio hoe meer zekerheid er is om onvoorziene risico’s op te kunnen vangen. 

Maar te hoog is ook niet goed. We willen terughoudend omgaan met de algemene reserve.  

We hebben de weerstandsratio met en zonder de grondexploitaties in beeld gebracht. Zo is te 

zien wat het effect van de grondexploitaties is. Terughoudendheid ten aanzien van geprognos-

ticeerde winsten bij het grondbedrijf is op zijn plaats. In de volgende tabel geven we inzicht in 
het verwachte verloop van de algemene reserve (de beschikbare weerstandscapaciteit).  

 

 

Alg Reserve 

Grondbedrijf 

 

 

   

2023 

12.817 

3.629 

16.446 

 

 

2024 

12.938 

3.629 

16.567 

 

 

2025 

13.332 

5.657 

18.989 

 

 

2026 

13.764 

8.757 

22.521 

Risico's 

6.068 

6.068 

6.068 

6.068 

 
 
De geraamde meerjarige overschotten of tekorten en de incidentele dekking van alle 

ontwikkelingen uit deze PPN zijn toegevoegd/onttrokken aan de reserve. De verwachte 

ontwikkeling van de weerstandsratio met en zonder de grondexploitaties is als volgt: 

 

Weerstandsratio 

  

ratio zonder grex 

ratio met grex 

 

 

  

 

  

 

  

 

  

2023 

2024 

2025 

2026 

2,1 

2,7 

2,1 

2,7 

2,2 

3,1 

2,3 

3,7 

Voor de berekening van de weerstandsratio is uitgegaan van de laatst bekende risico’s bij de 

jaarrekening 2021 en van de ontwikkeling van de reserves zoals hiervoor aangegeven. 

 

De verbetering van de weerstandsratio wordt veroorzaakt door een gunstigere verhouding 

tussen de beschikbare weerstandscapaciteit (algemene reserve) en de benodigde weerstands-

capaciteit (risico’s).  Zowel de algemene reserve als de omvang van de risico’s zoals 

onderkend bij de jaarrekening 2021, nemen toe. De Algemene Reserve neemt relatief sterker 

toe dan de risico’s. Voor de berekening van de weerstandsratio gebruiken we de reservestand 

per 31 december van enig jaar. 

 

 

8 

 

 

 

2. Dienstverlenend Oisterwijk 

(programma 1) 

 

9 

 

 

Het programma 1. “Dienstverlenend Oisterwijk” gaat over de thema’s met betrekking tot de 

bedrijfsvoering en de dienstverlening vanuit de gemeentelijke organisatie. Allereerst schetsen 

we algemene ontwikkelingen. Daarna geven we per ontwikkeling een onderbouwing. In de 

bijlage is het totaalbeeld van dit programma, per ontwikkeling, uitgesplitst. 

 

Participeren doen we samen 

De visie “Dienstverlenen doen we samen”, door uw raad vastgesteld in 2021, gaat ook over 

onze inwonersparticipatie vanuit of overheidsparticipatie richting onze inwoners.  

We optimaliseren de samenwerking tussen inwoners, ondernemers en organisaties binnen de 

dorpen van gemeente Oisterwijk en helpen als gemeente alleen, waar en op welke manier 

nodig. De leefbaarheid in én de identiteit van Haaren, Heukelom, Moergestel en Oisterwijk 

staan voorop; Zij weten zelf het beste wat nodig is; Inwoners zijn aan zet, (gemeente) 

Oisterwijk bouwt! mee. 

 

Het coalitieakkoord, de wijkbezoeken, de Oisterwijk Bouwt! (avond), de uitkomsten vanuit het 

rekenkameronderzoek “dorpen, wijken en buurten in verbinding” en de Quickscan Lokale 

Democratie, geven input voor de wensen van inwoners, raad, college en organisatie. 

Binnen de Oisterwijk Bouwt! Methode werken we als raad, college en organisatie ook steeds 

meer samen. De raadswerkgroep voert ook het in maart 2022 vastgestelde plan van aanpak 

uit. Centraal daarbij staan het ontwikkelen van een werkwijze voor majeure dossiers, het 

versterken van de samenwerking tussen de raadsleden en het uitvoeren van een 

verbeteragenda naar aanleiding van de genoemde Quick Scan Lokale Democratie. 

We halen nu in de verkennende fase wensen en mogelijkheden op bij inwoners, raad, college 

en organisatie. Richting Begroting 2023 komen we met concrete voorstellen om inwoners- en 

overheidsparticipatie verder in onze samenleving en organisatie in te bedden. 

 
Eisen digitalisering van gemeentelijke dienstverlening 

De rijksoverheid stelt hoge eisen aan de digitalisering van gemeentelijke dienstverlening. Om 

deze uitdaging het hoofd te bieden en verdergaande digitalisering van informatie en 

processen voor een betere gemeentelijke dienstverlening en bedrijfsvoering te realiseren, is 

een strategische agenda opgesteld binnen het samenwerkingsverband Equalit. De 

strategische agenda die door de deelnemersraad van Equalit is opgesteld, geeft antwoord op 

de volgende vragen: 

•  Waarom digitaliseren we samen en waar zetten we op in? 
•  Hoe digitaliseren we samen? 
•  Wat hebben we nodig om samen te digitaliseren? 

 

Uitgangspunten die we hierbij hanteren zijn: 

•  We werken voor onze inwoners, ondernemers en organisaties 
•  We werken data gedreven 
•  We werken op een moderne en betrouwbare infrastructuur  

 

We gaan deze uitdaging aan middels de intentieverklaring “Samen op weg naar een 

excellente digitale dienstverlening” waarin de normen en waarden set is opgenomen hoe we 

met elkaar de reis naar de toekomst maken, waar we al vanaf 2021 mee zijn begonnen maar 

die we ook voortzetten in de jaren 2023-2026. Samen met de onlangs vastgestelde I-visie 

slaan de deelnemers de handen ineen voor een volgende fase in de samenwerking waarbij 

harmonisatie in uitvoering, applicatielandschap, inrichting en beheer voorop staan om zo 

samen een eigentijdse en excellente digitale gemeentelijke dienstverlening te creëren.  

 

10 

 

Regionale samenwerkingsverbanden 

We blijven samenwerking op lokaal, subregionaal en regionaal niveau actief opzoeken. Dit is 

een belangrijk onderdeel in onze strategie voor de toekomst.  

In de samenwerking met Goirle, Hilvarenbeek en Oisterwijk (GHO) behalen we voordelen op 

kwaliteits-, effectiviteits- en efficiëntie niveau.  Door de netwerksamenwerking te verdiepen 

kunnen we ons echter ook als werkgever onderscheiden van andere gemeenten.  

In de samenwerking van regio Hart van Brabant zijn inmiddels 11 gemeenten actief. Hierbij  

staat samenwerking centraal op vraagstukken die over gemeentegrenzen gaan, zoals in het 

Sociaal Domein en op gebied van bouwen en wonen en milieu- en duurzaamheidsopgaven. 

Onderdeel van Hart van Brabant is ook de samenwerking met Midpoint Brabant, waarin 

samen met andere gemeenten, maar ook met partners uit onderwijs en ondernemingen, 

gewerkt wordt aan stimuleren van ondernemerschap, toerisme en recreatie in de regio. 

 
Loongebouw 
De krapte op de arbeidsmarkt en de eisen die wij stellen aan ons personeel, leiden ertoe dat 

we ons loongebouw tegen het licht moeten houden. We willen graag aantrekkelijk blijven als 

werkgever. Bij de begrotingsscan die we hebben uitgevoerd in opmaat voor de PPN bleken 

een aantal functies lager gewaardeerd te zijn dan gemiddeld bij vergelijkbare gemeenten.  

 

Vastgoed 

We kijken kritisch naar ons vastgoed en kijken of het bijdraagt aan onze beleidsdoelstellingen 

waaronder zeer zeker duurzaamheid en de snel veranderende behoeften. Bij de beoordeling 

van huisvestingsvraagstukken staat de vraag centraal welke invloed dit heeft op onze totale 

portefeuille.  

 

Veiligheid en leefbaarheid 

De gemeente Oisterwijk streeft naar optimale veiligheid en leefbaarheid. Dit doen we door in 

te zetten op vermindering van criminaliteit en overlast en het gevoel van veiligheid te 

bevorderen. In het huidige integraal veiligheidsplan (2019-2023) zetten wij extra in op drie 

thema’s: ‘hennep en synthetische drugs’, ‘overlast’ (verward gedrag, hangjeugd, openlijk 

geweld) en ‘woninginbraken, fietsendiefstal en overvallen’.  

 

Vanaf 2023 volgt er een nieuw integraal veiligheidsplan, daar worden in 2022 de 

voorbereidingen voor getroffen. Een structureel onderdeel van ons veiligheidsprogramma is 

de aansluiting bij de Veiligheidsregio Midden- en West-Brabant. We bundelen de krachten met 

24 gemeenten, brandweer, GHOR en politie om zo goed voorbereid te zijn op rampen en 

crises. De Veiligheidsregio fungeert als een verbindende factor in het voorkomen van rampen 

en crises en mobiliseert de aangesloten partners als sprake is van een incident. 

 

Daarnaast trekken we integraal op met de Taskforce Riec en haar partners, gemeenten, de 

politie, het OM, de belastingdienst, in de aanpak van ondermijnende criminaliteit.  

Alleen door de handen ineen te slaan kunnen en zullen we stappen zetten om onderwerpen 

zoals mensenhandel, drugsdumpingen, weerbaarheid van onze jeugd en cybercriminaliteit 

onder de aandacht te brengen en aan te pakken.  

 
 

 

 

11 

 

Onontkoombaar 

 

Nieuwe CAO/indexering salarissen 

De werkgevers en leden zijn het eens geworden over een nieuwe cao-gemeenten voor 2021 

en 2022. Dit betekent een structurele loonstijging per 1 december 2021 van 1,5% en op 1 

april 2022 stijgen de salarissen opnieuw met 2,4%. Er is wel rekening gehouden in de 

meerjarenraming met een indexering van salarissen maar onvoldoende om deze 

salarisverhoging op te vangen. Mogelijk wordt dit nog gecompenseerd via de meicirculaire.  

 
Formatieve ontwikkelingen 

Voor het programma ruimte, is het noodzakelijk om de formatie te verhogen gezien de 

beleidsmatige keuzes die zijn gemaakt. Denk daarbij aan beleidsmedewerkers voor wonen 

en de woonzorgvisie, een medewerker voor grondzaken en beleidszaken verkeer. Voor de 

formatiekosten medewerker grondzaken ontvangen wij meer opbrengsten, de formatiekosten 

voor beleidszaken verkeer worden gecompenseerd uit het budget verkeer. Beide functies zijn 

dan ook budgettair neutraal. Daarnaast zien we door vergrijzing bij de buitendienst 

(groenonderhoud) en (grijsonderhoud) dat het verstandig is jonge medewerkers te laten 

instromen en ouderen te laten uitstromen. Hiervoor zijn incidenteel middelen benodigd. 

 

Ook binnen het programma samenredzaam Oisterwijk (programma 3) is formatie-uitbreiding  

nodig als gevolg van nieuwe wettelijke taken en beleidsmatige ontwikkelingen. Om hieraan  

uitvoering te kunnen geven is het onder meer noodzakelijk om een beleidsadviseur  

vreemdelingenzaken aan te trekken, een beleidsadviseur integratie en participatie (voor o.a.  

wet inburgering), alsook een beleidsmedewerker sociaal domein (vroegsignalering van 

schulden, bestaanszekerheid). Voor nieuwe wettelijke taken ontvangen wij vanuit het 

gemeentefonds een bijdrage.  

 
Onderwijshuisvesting 

In 2023 gaan we aan de slag met de uitbreiding van basisschool de Kikkenduut, de 

aanpassing van basisschool de Groene Parel in Kindcentrum de Pannenschuur en de 

verstrekking van Onderwijsleerpakket en meubilair aan basisschool de Nieuwe Linde. 

 
Ontwikkeling energiekosten  

Als gemeente worden we geconfronteerd met aanzienlijke kostenstijgingen ten aanzien van 

ons energieverbruik. We formuleren, parallel aan de verduurzaming van onze 

vastgoedportefeuille, praktische maatregelen die zijn gericht op het terugbrengen van ons 

energieverbruik en dat van onze vastgoedgebruikers. Daarnaast ontwikkelen we een strategie 

over hoe we onze energie in de toekomst het meest verantwoord kunnen inkopen.  

 

Verzekeringen 

Op meerdere verzekeringen zijn de premies gestegen. Dit leidt tot structureel hogere kosten. 

De verzekeringsportefeuille is gelijk gebleven.  

 

Raadsinformatiesysteem 

De raad is eind 2021 aan de slag gegaan met het aanbestedingstraject voor het 

raadsinformatiesysteem (RIS). In 2023 moet er of een upgrade zijn van het bestaande 

raadsinformatiesysteem of wordt er overgestapt naar een raadsinformatiesysteem van een 

andere aanbieder. Tevens wordt onderzocht of de huidige audioverslaglegging van 

raadsbijeenkomsten kan worden omgezet naar videoverslaglegging. Hierdoor kan het volgen 

 

12 

 

van de raadsbijeenkomsten en daarmee het besluitvormingsproces aantrekkelijker worden en 

beter te volgen zijn voor inwoners. 
 
Leges Omgevingswet 

Door de invoering van de Omgevingswet vervalt een aantal taken waar nu leges over wordt 

geheven. Per 1 januari 2023 hebben we rekening te houden met lagere legesopbrengsten van 

€300.000 voor de jaren 2023 en 2024. Dit komt doordat er meer vergunningsvrij gebouwd 

mag worden, wel komt er een meldingsplicht richting de gemeente. Verder wordt voor 

sommige bouwaanvragen de bouwtoets door een externe partij gedaan. Dit betreft echter een 

klein gedeelte van de taken, waar ook leges over worden geheven. De komende twee jaar 

wordt gebruikt om de processen aan te passen en te monitoren welke inzet nodig is. Waarbij 

ook wordt onderzocht welke inkomsten er wel mogelijk zijn.  

 

 

Inzet van middelen om koers te houden 

 

 
Stelpost Haaren 

Voor de overgang van Haaren naar Oisterwijk was een structurele post onvoorzien 

opgenomen. Op deze post onvoorzien, is een aantal uitgaven gecorrigeerd die hebben geleid 

tot hogere uitgaven dan verwacht nadat de taken van Haaren erbij zijn gekomen. Inmiddels 

zijn er reeds een jaar taken uitgevoerd en hebben we zicht gekregen op het benodigde budget 

en kunnen we het resterende budget van deze stelpost inzetten als dekking.  

 
Onderbesteding binnen de budgetten 

In de aanloop naar de PPN, is binnen de organisatie nog een keer kritisch gekeken naar 

onderbesteding op budgetten en waar we op kunnen bijsturen in de bedrijfsvoering, om 

bezuinigingen mogelijk te maken. Dit is al eerder gedaan bij operatie stofkam, maar nu zijn 

we nog dieper ingegaan op de onderbesteding, die deels ook wordt veroorzaakt door het 

uitstellen van werkzaamheden. Hierbij hebben we gebruik gemaakt van een begrotingsscan, 

waarbij de gemeente Oisterwijk met vergelijkbare gemeenten is vergeleken.   

Dit is opgenomen in de financiële bijlage als ‘Onderuitputting structurele aframing’ voor een 

bedrag van € 0,5 mln. (blz. 26). 

 
Bezuinigingsmogelijkheden binnen de bedrijfsvoering 

In de aanloop naar de PPN is ook ingezet op bezuinigingsmogelijkheden binnen de 

bedrijfsvoering. Denk aan het verminderen van printers, abonnementen herzien en kijken 

naar digitaliseringsmogelijkheden.  

 

 

 

13 

 

 

 

 

 

3. Aantrekkelijk, duurzaam, gezond en veilig Oisterwijk 

(programma 2) 

 

14 

 

In programma 2, “Aantrekkelijk, duurzaam, gezond en veilig Oisterwijk”, zijn thema’s 
gebundeld die bijdragen aan de leefomgeving met alle voorzieningen en aspecten die daarbij 
horen. Allereerst schetsen we algemene ontwikkelingen. Daarna geven we per ontwikkeling 
een onderbouwing. In de bijlage is het totaalbeeld van dit programma, per ontwikkeling, 
uitgesplitst. 

Sport, spelen en bewegen  

Op  het  gebied  van  sport-  en  beweegvoorzieningen  staan  vanaf  2023  verschillende 

ontwikkelingen op de agenda:   

-  We gaan aan de slag met de uitkomsten van het onderzoek naar de mogelijkheden voor  

het Taxandria terrein (onderzoek in 2022).   

-  Afgelopen jaren zijn, samen met sportverenigingen, de mogelijkheden onderzocht 

voor de herinrichting van Sportpark Stokeind; hierbij is de eventuele samenhang met 
Moergestel Noord meegenomen. Hieruit bleek dat de herinrichting van het Sportpark 
los kan staan van de ontwikkelingen rondom Moergestel Noord. Daarmee kan de 
fasering die eerder in de begroting is aangebracht (Fase I 55K per jaar; Fase II PM) 
losgelaten worden. In 2022 wordt de raad daarom gevraagd om een totaalkrediet voor 
de herinrichting van het gehele sportpark. Ten aanzien van dit krediet is in de 
begroting 2022 overigens al rekening gehouden met een reservering van 1 miljoen 
(55K structureel aan kapitaallasten).  Na instemming en afhankelijk van de 
planologische procedures zal mogelijk in 2023 begonnen worden met de herinrichting. 
Het doel is dat leden van de sportverenigingen van Moergestel, de gildes en inwoners 
kunnen sporten en bewegen en zo meedoen in de maatschappij en aan hun 
gezondheid kunnen werken. 

-  We willen ook in 2023 het Staalbergven openhouden. Afhankelijk van besluitvorming in 

2023 wordt het Staalbergven vernieuwd.  

 

Recreatie, Economie en Toerisme 

In het kader van de nieuwe omgevingsvisie wordt de economische visie geactualiseerd. Daarbij 

houden we rekening met een toekomstige vraag naar nieuwe bedrijventerreinen. Parallel aan 

de  actualisatie  wordt  doorlopend  gewerkt  aan  een  prettig  vestigingsklimaat  voor  onze 

ondernemers, doormiddel van uitvoering van de  acties binnen de pijlers  van het economisch 

Uitvoeringsprogramma  2020-2022  (innovatie-,  organisatie-  en  klantstrategie),  alsmede  door 

het inzetten van onze accountmanager ondernemers. 

 

Wij zetten in op het verder verstevigen en verdiepen van de samenwerking voor, door en tussen 

ondernemers in diverse sectoren. Onze inzet betreft het creëren van meer bekendheid voor het 

ondernemersloket,  ondersteuning  van  ondernemers  bij  ontwikkelingen  op  langere  termijn  (3 

tot 5 jaar) en we organiseren vier thema georiënteerde sessies in samenwerking met diverse 

partners. Daarnaast organiseren we jaarlijks minimaal één keer een gezamenlijk overleg met 

onze ondernemingsverenigingen. 

 

We willen citymarketing  een  nog  steviger positie  geven zodat de  Stichting Bezoek Oisterwijk 

zich  samen  met  haar  partners  in  zet  voor  een  sterke  positionering,  gastvrijheidstaken 

(toeristisch  informatiepunt)  en  promotie.  Inhoudelijke  doelen  zijn  het  vergroten  van  de 

bekendheid  van  Oisterwijk,  het  verlengen  van  de  verblijfsduur  en  het  stimuleren  van 

herhalingsbezoek. 

 

 

 

 

 

15 

 

Wonen 
Op basis van de Woonzorgvisie 2022-2027 zijn 6 speerpunten over onze ambities op het 
gebied van wonen vastgesteld. Dit zijn: 
1.       Meer woningen bouwen, op natuur-inclusieve wijze 
2.       Nieuwbouw is betaalbaar en gericht op doorstroming 
3.       Woningen van duurzame kwaliteit 
4.       Plek bieden aan bijzondere doelgroepen 
5.       Prettig wonen voor mensen met een zorgvraag 
6.       Gemixte, groene wijken voor een inclusieve samenleving 
 
Deze speerpunten worden uitgewerkt tot een uitvoeringsprogramma. Het betreft acties die we 
willen oppakken om ervoor te zorgen dat de woonzorgvisie niet alleen blijft bij ambities maar 
we ook over kunnen gaan tot de realisatie daarvan. Het uitvoeringsprogramma zal een 
verscheidenheid aan acties bevatten, die personele kosten tot gevolg hebben, 
onderzoekskosten maar ook kosten om zaken mee te realiseren. Uw raad wordt hierover 
nader geïnformeerd na de vaststelling van het uitvoeringsprogramma door het college. De 
kosten worden verwerkt in de Begroting 2023.  
Om alle ambities op het gebied van wonen te realiseren is capaciteit nodig. Hiermee wordt 
onder andere de uitvoering van het beleid, advisering bij woningbouwontwikkeling en de inzet 
voor de regio Hart van Brabant en provinciaal geborgd.  
 
Koersdocument Oostflank SRBT 
Samen met de gemeente Tilburg werken we aan een Koersdocument voor de Oostflank van 
de verstedelijkingsregio Breda-Tilburg (SRBT). Het gebied Oostflank bevat de dorpen Berkel-
Enschot, Udenhout, Biezenmortel, Haaren, Oisterwijk en Moergestel. In het Koersdocument 
wordt een visie op verstedelijking neergelegd met landschap als basis voor de periode tot 
2040. Hierin bepalen we op integrale wijze de koers op de thema’s landschap, natuur en 
landbouw, economie, recreatie en toerisme, wonen en mobiliteit. Op basis van een eerste 
analyse zijn 12 adviezen opgesteld voor beide gemeenten. Deze adviezen worden nader 
uitgewerkt. Onderdelen van dit proces zijn o.a. een brede mobiliteitsstrategie, stedenbouw-
kundige uitwerkingen en een participatieproces. Met de input van deze visie wordt ook verder 
invulling gegeven aan de Omgevingsvisie. 
 

Prioritaire locaties en versnelling woningbouw 

Gelijktijdig met de ontwikkeling van het verstedelijkingsakkoord zetten we in op het 

lostrekken en verder ontwikkelen van verschillende grote woningbouwprogramma’s. Voor 

Pannenschuur VI, Oostelvoortjes II en Moergestel Noord treffen we voorbereidingen om te 

komen tot de ruimtelijke plannen voor deze projecten. Vervolgens brengen we deze in 

procedure, om ze eind 2023 te laten vaststellen. De ontwikkeling van het Taxandriaterrein is 

afhankelijk van de mogelijkheden voor woningbouw rondom het atletiekterrein. Ook de 

ontwikkeling van Haarendael blijft onverminderd onder de aandacht. Wij streven ernaar om in 

2023 een bestemmingsplan aan te bieden. Een verdere uitwerking van de prioritaire locaties 

treft u aan in de planning van de Kompasprojecten.  

Om de woningbouw te versnellen zetten we in op snellere procedures en zetten we capaciteit 

alleen in op de initiatieven die bijdragen aan met name sociale woningbouw met enige 

omvang. De kosten en baten hiervan worden meegenomen bij de begroting 2023.  
 
 

 

 

16 

 

Natuur en landschap 

De komende jaren blijven we investeren in het landschap en de natuur. Dit is belangrijk voor 

het vestigingsklimaat en aantrekkelijkheid van onze Parel in ’t Groen. Het draagt bij aan een 

gezonde leefomgeving en het verbeteren van de biodiversiteit. De visie op het buitengebied 

brengen we hiertoe verder in uitvoering, onder andere via de Gebiedsgerichte Aanpak 

Kampina en Oisterwijkse Vennen. We continueren de samenwerking met het Van Gogh 

Nationaal Park. 

 

Duurzaamheid 
Onder de vlag van de Regionale Energie en Klimaat Strategie (REKS) werken we de komende 
jaren regionaal samen aan duurzaamheid en geven we uitvoering aan de Transitievisie 
Warmte. Vanaf 2023 is extra budget en capaciteit nodig om structureel uitvoering te kunnen 
geven aan deze taken. De bijdrage uit het gemeentefonds voor deze taken is op dit moment 
nog niet duidelijk. Dit verwerken we later in de begroting.  

In 2022 moet er een besluit genomen worden over deelname aan het Regionaal Publiek 
Ontwikkelbedrijf REKS. Hiermee kunnen we de komende jaren inzetten op de realisatie van de 
gebiedsontwikkelingen in de energiehubs (o.a. wind- en zonneparken). Verder wordt er met 
de opbrengst ook geïnvesteerd in projecten die bijdragen aan klimaatadaptatie in de regio. 
Hiertoe wordt een Regionaal Klimaatfonds opgericht. 

Bij ontwikkelingen in de openbare ruimte wordt aandacht gegeven aan klimaatadaptatie door 
onder andere minder te verharden, meer groen aan te brengen en water ter plaatse te bergen 
en te verwerken. Dit om ervoor te zorgen dat Oisterwijk in 2050 klimaatbestendig en water 
robuust is ingericht. We gaan de inwoners en bedrijven motiveren om hieraan bij te dragen 
door ook hun huis, tuin en bedrijfslocatie hierop aan te passen. 

Visie openbare ruimte – actualiseren van beleid 
Eind 2022 leggen we de visie op de openbare ruimte voor aan de gemeenteraad. Hiermee 
willen we vastleggen wat nodig is voor een kwalitatieve, biodiverse en toekomstgerichte 
openbare ruimte. Op basis hiervan wordt nieuw beleid opgesteld en het bestaande beleid 
geactualiseerd, zoals de Kadernota wegen, het Basis Rioleringsplan en het Groenbeleid. 
 
Verkeer 
Er wordt ingezet op duurzame mobiliteit vanuit het scenario Duurzaam en Actief. We 
verbeteren de bereikbaarheid en leefbaarheid door meer gebruik van duurzame 
vervoersmiddelen. Daarvoor stimuleren we langzaam verkeer en breiden we het netwerk van 
openbare laadpalen uit. Vanuit de regionale samenwerking onderzoekt de provincie naar 
mogelijkheden voor deelmobiliteit in de kleine kernen. Op basis van dit onderzoek wordt 
bekeken wat er nodig is in de gemeente Oisterwijk om dit te realiseren.  
Om onder andere uitvoering te geven aan het beleid en het oplossen van de knelpunten in het 
verkeer is extra capaciteit nodig.  
 
 
 

 

 

17 

 

Onontkoombaar 

 
De Omgevingswet 
Op basis van de besluitvormingen over de Omgevingswet worden de processen verder 
vormgegeven. Daarnaast dienen na de inwerkingtreding op 1 januari 2023 nog een aantal 
zaken geregeld te worden. Waaronder de actualisering van de Omgevingsvisie (uiterlijk 
gereed 31 december 2024) en het opstellen van het Omgevingsplan (uiterlijk gereed 31 
december 2029). De begeleiding van het proces na de inwerkingtreding vraagt tijdelijke 
capaciteit. 
 
Impuls onderhoud openbare ruimte 
Al eerder is aangegeven dat 14% van onze wegen onder de norm “c en d (te slecht)” valt. De 
komende jaren zetten we ons in om het percentage van onderhoudsniveau te minimaliseren 
waarbij we tevens het overige areaal op niveau moeten houden. Dit betreft voornamelijk de 
vervanging en groot onderhoud van het bestaande areaal (wegen, groen en verlichting). In 
2025 vindt er weer een inspectie plaats en actualiseren we de onderhouds- en 
vervangingsbehoefte. 
 
Ten behoeve van het beheer van de openbare ruimte is een nieuwe financiële structuur 
opgezet. Aan de hand van deze structuur richten we de meerjarenonderhoudsplanning in, 
waarin een onderscheid wordt gemaakt tussen groot onderhoud (voorzieningen) en 
reconstructie (investeringen). Deze zijn noodzakelijk om de kwaliteit van de openbare ruimte 
op orde te krijgen en te houden. 
 
We werken met een integrale meerjarenonderhoudsplanning gericht op een wijkgerichte 
aanpak. Dit biedt efficiency voordelen en het past ook bij de bestuurlijke vernieuwing en 
participatie in de wijken.  

 

Wensen (incidenteel) 
 
Flexwonen 
Er is een grote behoefte aan extra woningen, met name in het sociale segment en voor één- 
en tweepersoonshuishoudens. Naast de permanente woningbouwplannen wordt ingezet op 
het versnellen van het creëren van woonruimte. Daarom richten we ons op flexwonen als 
oplossing voor de woningzoekenden. Op basis van door de raad vastgestelde locaties en 
alternatieve mogelijkheden wordt uitvoering gegeven aan de ontwikkeling. Waar mogelijk 
wordt actief ingezet op het verkrijgen van subsidies.  

 

Wensen (meerjarig) 

 

Toekomstbestendige milieustraat 

Op basis van de keuze van het scenario voor een toekomstbestendige milieustraat wordt ook 

duidelijkheid gecreëerd over de wensen met betrekking tot de ontwikkeling van de 

gemeentewerf. In 2023 gaan we starten met de uitwerking en mogelijke voorbereidingen voor 

de realisatie van het gekozen scenario. 

 

Verduurzaming wagenpark buitendienst 

Bij het vervangen van de voertuigen van de buitendienst wordt ingezet op het verduurzamen 

van het areaal. Het is een wens om voertuigen zoveel mogelijk te elektrificeren.  

 

 
 

 

18 

 

Korte termijn maatregelen verkeersplan Moergestel 
In 2020 is scenario 1 van het Verkeersplan Moergestel vastgesteld. Dit plan is onderverdeeld 
in korte- middellange- en lange termijn maatregelen. We zetten in op de verdere uitvoering 
van de kortetermijnmaatregelen. Hiervoor worden onder andere de verkeersmaatregelen in 
de Schoolstraat meegenomen met de onderhoudswerkzaamheden. 
 
Middellange termijn maatregelen verkeersplan Moergestel 
De middellange termijn maatregelen zijn opgenomen als wens. Waar mogelijk worden deze 
maatregelen uitgevoerd als dit gecombineerd kan worden met andere werkzaamheden in de 
openbare ruimte.  
 

Snelfietsroute Oisterwijk-Tilburg 

In 2020 is een mobiliteitskoers vastgesteld waarbij onder andere wordt ingezet op meer 

gebruik van de fiets in plaats van auto. Uit onderzoek naar gebruik van de verschillende 

manieren van vervoer door Oisterwijkers blijkt, dat er een kans ligt binnen de verplaatsingen 

naar Tilburg (43% van alle externe verplaatsingen gaan naar Tilburg, 56% daarvan gaat met 

de auto en slechts 15% met de fiets). Een directe comfortabele fietsroute parallel aan het 

spoor naar Tilburg is daarbij een belangrijke voorwaarde. Het is een wens om hier uitvoering 

aan te geven. Naar verwachting zal dit pas na 2026 tot uitvoering kunnen worden gebracht. 

 

Snelfietsroute Tilburg – Eindhoven 

Met het aangaan van de intentieovereenkomst is een eerste stap gezet om te komen tot een 

snelfietsroute tussen Tilburg en Eindhoven. Het is een wens om dit tot uitvoering te brengen. 

Naar verwachting is dit na 2027.  
 

 

 

19 

 

 

 

 

 

4. Samenredzaam Oisterwijk  

(programma 3) 

 
 
 
 

 

20 

 

Allereerst schetsen we binnen programma 3, “Samenredzaam Oisterwijk”, algemene 

ontwikkelingen. Daarna geven we per ontwikkeling een onderbouwing. In de bijlage is het 

totaalbeeld van dit programma, per ontwikkeling, uitgesplitst. 

 
Onontkoombaar 
 
Toenemende vergrijzing, individualisering en complexere hulpvragen  
Toenemende vergrijzing, individualisering en complexere hulpvragen zorgen ervoor dat er 

steeds vaker een beroep op de gemeente wordt gedaan. Als gemeente zijn we wettelijk 

verplicht om ondersteuning te bieden aan inwoners die dat nodig hebben (open einde 

regelingen). We verwachten daarom dat we de komende jaren niet verder kunnen bezuinigen 

in het sociaal domein. We zullen daarom nog beter moeten sturen om nu en in de toekomst 

goede ondersteuning toegankelijk te houden voor iedereen die dat echt nodig heeft. We gaan 

ons inzetten om de genoemde opgave te halen. 

 
Mogelijke Rijksbezuiniging op de Jeugdzorg 
Ten aanzien van de voorgenomen Rijksbezuiniging van het kabinet van 500 miljoen op de  

Jeugdzorg is nog onduidelijk wat hier uiteindelijk mee gebeurt. Een meerderheid van de 

Eerste Kamer is akkoord gegaan met een motie waarin het kabinet wordt opgeroepen om in 

overleg met gemeenten tot de gewenste hervorming van het jeugdstelsel te komen zónder de 

voorgenomen bezuiniging van 500 miljoen. De VNG zegt ervan uit te gaan dat het kabinet de 

motie op gaat pakken, maar óf en wanneer dit gebeurt is nog niet duidelijk. 

 
Opgave sociaal domein 
We willen dat de voorzieningen binnen het sociaal domein toegankelijk zijn én blijven voor al 

onze inwoners die hulp en ondersteuning nodig hebben.  

Voorwaarde daarvoor is dat de voorzieningen betaalbaar zijn én blijven.   

Hier hebben we ons de afgelopen jaren flink voor ingezet, onder meer via regionale 

verbetermaatregelen en ons lokale Strijdplan Sociaal Domein.  

 

Voldoende adequate hulp en ondersteuning, met blijvend oog voor kostenbewaking, blijft ook 

komende jaren ons streven. Vandaar dat wij een opgave hebben geformuleerd voor komende 

jaren om met minder kosten eenzelfde kwalitatief goed sociaal domein beschikbaar te hebben 

voor onze inwoners.  

 
Woonplaatsbeginsel Jeugd 

Het woonplaatsbeginsel Jeugd is vanaf 2022 ingegaan. Oisterwijk wordt hierdoor voor minder 

kinderen bij de Hondsberg financieel verantwoordelijk. Tegelijkertijd wordt Oisterwijk wel 

financieel verantwoordelijk voor Oisterwijkse kinderen die in andere gemeenten hulp 

ontvangen. Gemeente Oisterwijk kreeg een compensatie vanuit het Rijk voor de kinderen die 

vanuit een voogdij maatregel verblijven bij de Hondsberg (en niet afkomstig zijn uit 

Oisterwijk). Deze compensatieregeling wordt LTA-traject genoemd. Door invoering van het 

woonplaatsbeginsel vervalt deze compensatie dus. We verwachten dat het woonplaatsbeginsel 

in 2023 een budgettair neutraal effect heeft op de kosten van de jeugdhulp. 

 
Abonnementstarief Wmo 

Het kabinet heeft aangekondigd dat het abonnementstarief Wmo gaat veranderen. Het is nog 

niet duidelijk op welke manier dat zal gebeuren en welk effect dat zal hebben. Uitgangspunt is 

om te komen tot een eerlijkere eigen bijdrage voor de huishoudelijke hulp met landelijke 

normen en met oog voor betaalbaarheid van lage- en middeninkomens. 

 

21 

 

 
Beschermd Wonen 

De komende jaren zetten wij ons lokaal en regionaal in voor inwoners die in aanmerking 

komen voor beschermd wonen. Door de doordecentralisatie beschermd wonen verschuift de 

verantwoordelijkheid voor beschermd wonen van Tilburg naar Oisterwijk. Regionaal hebben 

we afgesproken om in ieder geval in de jaren 2022, 2023 en 2024 samen te blijven werken in 

het organiseren van de ondersteuning beschermd wonen. Als gemeente staan we aan de lat 

om de uitstroom van beschermd wonen op te vangen.  

 
Participatie 

Met de invoering van de participatiewet in 2015 kreeg de gemeente nieuwe doelgroepen om 

naar werk te begeleiden. Tevens is de afbouw van de sociale werkvoorziening in gang gezet. 

De financiële begeleidingsvergoeding die de gemeente ontvangt per persoon is lager 

geworden. Het aankomende ‘breed offensief’, nieuwe wet- en regelgeving en specifieke 

maatregelen, moet ervoor zorgen dat de kansen op de arbeidsmarkt voor mensen met een 

beperking worden vergroot.   

Met de nieuwe Wet inburgering (1-1-2022) is een duidelijke verbinding gemaakt met 

participatie; vanuit duale trajecten (leren en participeren) wordt gestimuleerd dat mensen zo 

snel mogelijk mee doen in de samenleving, het liefst via betaald werk. Hiermee starten we zo 

vroeg mogelijk vanuit het AZC. 

 
Persoonsgebonden Budget (pgb) 
Omdat hulpvragen complexer worden komen minder mensen in aanmerking om hun 

hulpvraag via een persoonsgebonden budget te verzilveren. Hierdoor worden er minder pgb’s 

ingezet dan verwacht maar zien we deze hulpvragen verschuiven naar zorg in natura 

waardoor daar de aanvragen hoger zijn dan verwacht. De besparing bij pgb moet dus 

minimaal worden bijgeplust bij de zorg in natura, pgb is immers goedkoper dan zorg in 

natura. 

 

Bovengenoemde ontwikkelingen maken het noodzakelijk dat we slim omgaan met zorg en 

ondersteuning en de financiering daarvan. Zeker omdat we de kwaliteit van zorg willen 

waarborgen, zoals ook breed aan de orde is geweest tijdens de Sociale Dialoog 2022. We 

zullen de komende jaren dus sterker moeten sturen op aanvragen en kwaliteit van zorg. 

Hierbij is “zo licht als mogelijk zo zwaar als nodig” het uitgangspunt. Hierdoor zullen we niet 

bezuinigen maar wel meerkosten voorkomen. We doen dit via 3 sporen: 

1)  Nieuwe inkoop Sociaal Domein in Hart van Brabant 

De nieuwe inkoop van Jeugdhulp, Wmo begeleiding, Participatie/dagbesteding en 
Beschermd Wonen gaat vanaf 01-01-2023 in. Dit is gericht op hulp zo licht als 
mogelijk, meer normaliseren, meer samenwerking tussen aanbieders en de 
basisstructuur en het wegwerken van wachtlijsten- en tijden. Daarnaast biedt de 
taakgerichte financiering voor gemeenten meer duidelijkheid in de kosten (je weet 
vooraf wat je in totaal uitgeeft). De nieuwe inkoop Huishoudelijke Ondersteuning (HO) 
moet vanaf 2023 zorgen voor toekomstbestendige HO voor inwoners die dat echt 
nodig hebben en niet kunnen terugvallen op hun eigen netwerk. 
 

2)  Toegang Loket Wegwijs Oisterwijk  

De  gemeente  Oisterwijk  heeft  i.t.t.  veel  andere  gemeenten  dankzij  het  strijdplan  de 

beweging richting normaliseren al flink ingezet. In Loket Wegwijs Oisterwijk wordt deze 

beweging  in 2023 verder voortgezet. Daarnaast ontwikkelen we binnen Loket Wegwijs 

Oisterwijk betere regie voor inwoners met problemen op meerdere leefgebieden (en dus 

 

22 

 

 

afhankelijk zijn van meerdere wetten). Ook zetten we in op een betere samenwerking 

met het medisch domein. We zijn in gesprek met de huisartsen over de wijze waarop 

we dit het beste vorm kunnen geven. Dit kan resulteren in meer doorverwijzingen door 

de huisartsen naar Loket Wegwijs. 

3)  Preventie 

We blijven inzetten op preventie. Hierdoor voorkomen we dat kleine problemen groot 
(en duur) worden. We gaan bijvoorbeeld meer investeren in preventie van schulden en 
armoede om te voorkomen dat inwoners (grotere) problemen krijgen en in (duurdere) 
maatwerkvoorzieningen terecht komen. Ook gaan we ons subsidiebeleid herzien 
waarin preventie van zorg en ondersteuning een belangrijk onderdeel zal zijn. 

 
De nieuwe inkoop Wmo zorgt er mogelijk voor dat we het huidige Wmo-vervoer naar 
dagbesteding anders moeten inrichten. Dit wordt nog onderzocht.  
 
Schuldhulpverlening 
We gaan inwoners met problematische schulden beter helpen door gebruik te maken van ons 

recht om te adviseren over Schuldenbewind of gemeentelijke schuldhulpverlening. In 2023 

gaan we onderzoeken hoe we dat het beste kunnen doen. 

Door de stijgende energieprijzen zien we steeds meer inwoners met betalingsproblemen, dit 

vergroot het risico op armoede voor onze inwoners en dit kan zorgen voor een toename in 

schuldhulpverlening. Daarom zijn we gestart met de preventieve aanpak van energiearmoede. 

Door deze aanpak en de verwachte toename is mogelijk meer ondersteuning nodig vanuit 

partijen die onze inwoners hierbij helpen. 

 

 
 
Lokale ontwikkelingen 
 
Sport bewegen en spelen 
Sporten, bewegen en spelen zijn belangrijke bezigheden die bijdragen aan preventie. Op deze 

terreinen wordt beleid ontwikkeld. Dit beleid wordt onderdeel van het gezondheidsbeleid.  

 
Cultuur en gemeenschapsvoorzieningen 
We werken de cultuurvisie nader uit in uitvoeringsprogramma’s. 

In Haaren onderzoeken we de wensen en mogelijkheden voor een bibliotheekvoorziening. 

Ook wordt gewerkt aan de vernieuwing van gemeenschapshuis Den Domp 

 
Vreemdelingenbeleid 
De gemeente Oisterwijk staat open voor de opvang van vluchtelingen dus ook voor 

Oekraïense vluchtelingen. De bestuursovereenkomst AZC is getekend. Samen met COA 

worden de gemaakte afspraken verder uitgerold. 

 
Onderwijs 
We continueren het uitvoeringsprogramma 2021-2024 van de Lokaal Educatieve Agenda 

(L.E.A.) We kijken of de subsidie onderwijsstimulering toegepast kan worden op 

basisonderwijs en Vroegschoolse en Voorschoolse Educatie (VVE) op het AZC.  

 
Algemeen 
Bij subsidiepartners in de basisstructuur maar ook bij sportclubs en andere maatschappelijke 

partijen verwachten we een toename van de kosten. De ontwikkelingen op loon- en 

 

23 

 

prijsbijstellingen liggen veelal buiten de invloedsfeer van deze partijen. Afgesproken 

loonstijgingen i.v.m. CAO afspraken zullen zij moeten vergoeden en de inflatie maakt dat 

zaken duurder worden. Ook de gestegen energielasten spelen hier een rol.  

 

We gaan in 2023 ons subsidiebeleid herzien met als doel dat subsidies beter ingezet kunnen 

worden als middel om beleidsdoelen te behalen. 
 
 
 
 

 

 

24 

 

 

 

 

 
 

 

5. Doorkijk meerjarenbegroting 

 

25 

 

 

Doorkijk meerjarenbegroting 

We realiseren ons dat er dit moment sprake is van diverse onzekerheden en risico’s, waardoor 

het moeilijk wordt om tot een ‘eindoordeel’ te komen. De grootste onzekere factor is het Rijk, 

waardoor onze bedrijfsvoering onder druk komt te staan en het maken van bestuurlijke 

keuzes wordt bemoeilijkt. 

 

Het financiële beeld dat er nu ligt laat een nadeel zien in 2026 van € 508.000. 

Lastenverhoging voor onze burgers, zien wij als laatste ‘draaiknop’ om te komen tot een 

meerjarig sluitende begroting. Gezien alle voorstellen in deze PPN en het zo goed mogelijk 

anticiperen op onzekerheden en risico’s, zou een lastenverhoging verdedigbaar zijn. 

 

Het is heel goed mogelijk dat de meicirculaire tot een beter inzicht leidt, waardoor een 

lastenverhoging niet nodig is. Op dit moment kunnen we een lastenverhoging niet uitsluiten. 

Daarnaast heeft Uw raad natuurlijk altijd nog de mogelijkheid om ook het ambitieniveau bij te 

stellen aan de hand van de dan bekende informatie. 

Mocht het financiële beeld significant wijzigen t.o.v. de huidige aannames en inschattingen, 

zullen wij u hierover informeren.  

 

In de PPN treft u op blz. 6. een overzicht aan van wensen die nog niet financieel zijn vertaald 

en gehonoreerd.  Wij wensen zoveel mogelijk onze ambities uit het bestuursakkoord waar te 

maken, met instandhouding van ons huidige voorzieningenniveau. 

 

 

 

26 

 

BIJLAGE: Financiën totaal en per programma 
 

Totaalbeeld: 

 

 

 

 

 

 

27 

Perspectief 2023-2026x € 1.0002023202420252026Begroting 2022924260-527-527Correctie kapitaallasten-55-55-55-55Gemeentefonds opschalingskorting6228321.0500Gemeentefonds sept circulaire380381489567Gemeentefonds sept circulaire comp CAO100100100100Maartbrief500500500500Uitgangspunt 2022 - 2026 2.4712.0181.557585LastenWettelijk & autonoomDienstverlenend Oisterwijk-1.939-1.433-1.264-1.264Aantrekkelijk, duurzaam, gezond en veilig Oisterwijk-120-120-90-90Samenredzaam Oisterwijk-1.847-1.847-1.847-1.847Totaal wettelijk en autonoom-3906-3400-3201-3201Uitgangspunt 2022-2026 (incl. wettelijke taken)-1.435-1.382-1.644-2.616Ingezette middelenDienstverlenend Oisterwijk1.2731.3231.3231.323Aantrekkelijk, duurzaam, gezond en veilig Oisterwijk90909090Samenredzaam Oisterwijk605605605605Totaal ingezette middelen1.9682.0182.0182.018Totaal lasten ambities en overig1.9682.0182.0182.018BatenDienstverlenend Oisterwijk-300-30000Aantrekkelijk, duurzaam, gezond en veilig Oisterwijk90909090Samenredzaam Oisterwijk0000Totaal Baten-210-2109090Tekort (-) / overschot (+)323426464-508Incidenteel-808-19800Structureel1.131624464-508 

BIJLAGE: programma 1 en 2 
 

Programma 1. 

 

Programma 2. 

 

28 

 

 

x € 1.000S/I2023202420252026Dienstverlenend OisterwijkLastenWettelijk & autonoomCAO verhogingS-480-480-480-480Uitstel omgevingswet (formatie)I-50OnderwijshuisvestingS60-44-43-43Verzekeringsbudgetten bijstellenS-100-100-100-100Hogere energiekosten gemeentelijk vastgoedI-5600Implementatie woonzorgvisieS-50-50-50-50Beleidsadviseur Wonen/ Grondzaken / VerkeerS-270-270-270-270Vergrijzing personeel groen/grijsI-168-168Formatie samenlevingS-301-301-301-301RaadsinformatiesysteemS-20-20-20-20Totaal wettelijk & autonoom-1939-1433-1264-1264Ingezette middelenOnderuitputting structurele aframingS500500500500Taakstelling bedrijfsvoeringS50100100100Inzet stelpost HaarenS723723723723Totaal ingezette middelen1273132313231323Totaal Lasten-666-1105959Baten-300-30000Invoering omgevingswet-300-30000Tekort (-)/overschot (+)-966-4105959x € 1.000S/I2023202420252026Aantrekkelijk, duurzaam, gezond en veilig OisterwijkLastenWettelijk & autonoomVerhoging bijdrage deelname Veiligheidsregio HaarenS-90-90-90-90Staalbergven continueren huidige exploitatieI-30-3000Totaal wettelijk & autonoom-120-120-90-90Ingezette middelen Dekking beleidsadviseur verkeer uit budgetruimte verkeerS90909090Totaal ingezette middelen90909090Totaal lasten-30-3000BatenOpbrengst grondverkoop/huur/pachtS90909090Totaal baten90909090Tekort (-) / overschot (+)60609090 

BIJLAGE: programma 3 
 

 

Programma 3. 

 

 

 

 

 

 

29 

x € 1.000S/I2023202420252026Samenredzaam OisterwijkLastenWettelijk/ autonoomIndexering JeugdhulpS-73-73-73-73Indexering Wmo BG en BWS-83-83-83-83Indexering PGB JeugdS-2-2-2-2Indexering Wmo BG en BWS-13-13-13-13Te weinig geraamd komst Haaren WMOS-350-350-350-350Te weinig geraamd komst Haaren JeugdS-95-95-95-953e prognose HvB jeugdzorgkostenS-271-271-271-271Strijdplanmaatregelen WMOS-860-860-860-860Strijdplanmaatregelen WMO vervoerS-100-100-100-100Totaal wettelijk & autonoom-1.847-1.847-1.847-1.847Ingezette middelenOpgave sociaal domeinS350350350350Herschikking participatie budgettenS175175175175WMO out of the boxS30303030Jeugd persoonlijk passend pakket (PPP)S50505050Totaal ingezette middelen605605605605Totaal lasten -1.242-1.242-1.242-1.242BatenTekort (-) / overschot (+)-1.242-1.242-1.242-1.242 

BIJLAGE: Kompasprojecten  
 
In het coalitieakkoord zijn de kompasprojecten benoemd. Hieronder benoemen we per project de 
processtappen, die met name in 2023 spelen. Twee keer per jaar zullen we de processtappen 
actualiseren, bij de begroting en bij de PPN. 
 
 
 

 
 

 

30 

 

