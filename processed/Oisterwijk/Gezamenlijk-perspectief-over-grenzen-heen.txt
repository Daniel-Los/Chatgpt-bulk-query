Gezamenlijk perspectief over grenzen heen  
 
 
Inleiding 
Per 1 januari 2021 maakt het dorp Haaren deel uit van de nieuwe gemeente Oisterwijk. Een 
mooie  aanvulling  die  als  ‘Tuin  van  Brabant’  uitstekend  past  bij  de  kernen  Heukelom, 
Moergestel en Oisterwijk. Vanwege de herindeling waren er vervroegde verkiezingen en heeft 
de nieuwe raad nu een extra lange periode voor de boeg tot maart 2026.  
Een  langere  raadsperiode  waarin  we  de  juiste  keuzes  maken  in  het  belang  van  onze 
samenleving. Dat alles in een tijd van flinke uitdagingen, met grote tekorten binnen het sociaal 
domein,  de  onzekere  ontwikkelingen  van  het  Gemeentefonds  en  niet  te  vergeten  alle 
(toekomstige) gevolgen van corona, zowel maatschappelijk als financieel.  
 
Juist daarom is het van groot belang om met elkaar de juiste koers te bepalen, samen met de 
raad,  samen  met  het  college  en  samen  met  onze  inwoners  en  bedrijven.  Dat  vereist  een 
stabiel, daadkrachtig bestuur, waarin we binnen de financiële randvoorwaarden op zoek gaan 
naar het waarmaken van onze ambities. Er staat ons een aantal grote klussen te wachten, 
zoals het Staalbergven, Stokeind en Den Domp.  
 
Dit akkoord geeft richting voor het maken van keuzes in de komende jaren, enerzijds door de 
aangegeven  randvoorwaarden  en  anderzijds  door  een  aantal  (belangrijke)  thema’s  te 
benoemen. De randvoorwaarden geven aan hoe we onze gemeente willen besturen, hoe we 
onze inwoners en bedrijven hierbij betrekken en hoe we omgaan met het (schaarse) geld.  
 
Het akkoord is vooral op hoofdlijnen, zodat er voldoende ruimte is om in te spelen op wat er 
de  komende  jaren  op  ons  afkomt. Want  zeker  de  afgelopen  tijd  heeft  bewezen  dat  we  nu 
eenmaal niet alles op voorhand kunnen voorspellen. Dit akkoord biedt dus een houvast om 
met elkaar de komende raadsperiode de juiste keuzes te maken, zodat we samen kunnen 
werken aan een nieuw perspectief voor Oisterwijk, Moergestel, Heukelom én Haaren.  
 
 
Fractieleden VVD, PGB en D66 

Oisterwijk 24-12-2021 

 

 

 

 

Randvoorwaarden 
In dit hoofdstuk benoemen wij drie algemene kaders waar wij deze raadsperiode op sturen. 
Het zijn de randvoorwaarden waaraan we al ons beleid en beslissingen toetsen.   
  
A. Bestuur 
Bestuurlijke grondhouding 
Oisterwijk is een leefbare, duurzame, bereikbare, veilige, sociale en ondernemende gemeente 
en  dat  willen  we  zo  houden.  Daarbij  is  een  open,  transparante  en  laagdrempelige 
bestuurscultuur passend. We streven naar een bestuur dat creativiteit, vrijheid en (publiek) 
ondernemerschap de ruimte geeft en zelf ook een ondernemende houding aanneemt.  
Ons  college  werkt  samen  op  basis  van  vertrouwen  en  dit  akkoord.  Halverwege  de 
bestuursperiode  (medio  2023)  maken  we  een  tussenbalans  op  van  de  voortgang  van  dit 
akkoord. 
 
Samenwerking en verbinding met de gemeenteraad 
Het  uitgangspunt  blijft  dat  besluiten  met  politieke  afweging  genomen  worden  door  de 
gemeenteraad. Dat is de grondwettelijke basis van het lokaal bestuur.  
Wij vormen een bestuur vanuit een grondhouding die verbindend is. De samenwerking tussen 
onze inwoners, de gemeenteraad, het college en de ambtelijke organisatie wordt nadrukkelijk 
en  actief  gezocht.  We  streven  ernaar  om  iedereen  in  de  raad  zo  optimaal  mogelijk  te 
betrekken.  We  voeren  het  debat  open  en  inhoudelijk  met  elkaar  met  respect  voor  elkaars 
standpunten en ruimte voor ieders initiatieven. De werkgroep ‘Oisterwijk Bouwt’ heeft hiervoor 
al  een  basis  gelegd  die  we  verder  ontwikkelen.  Het  nieuwe  vergadermodel  uit  de  vorige 
raadsperiode zetten wij voort. 
 
Bestuurlijke vernieuwing 
Elk collegelid beheert, naast zijn/haar portefeuilles, een dorpenportefeuille en is daarmee het 
eerste aanspreekpunt voor dit betreffende dorp c.q. wijk. De bewaking van de authenticiteit 
van  Haaren,  Heukelom,  Oisterwijk  en  Moergestel  vinden  wij  belangrijk 
in  deze 
dorpenportefeuille. 
 
Er  liggen  ook  kansen  voor  bestuurlijke  vernieuwing  in  de  voorbereiding  van  te  nemen 
besluiten. Onze gemeentelijke organisatie heeft oog en oor voor wat er leeft in de samenleving, 
maakt gebruik van de oplossingskracht van deze samenleving en stemt daar het beleidsproces 
op af. We willen waar mogelijk de regeldruk verminderen en vooral kijken naar hoe iets wél 
kan.  De  verbetering  van  de  bestuurlijke  slagkracht  uit  zich  onder  andere  in  concrete 
procesafspraken  waarbij  de  gemeenteraad  haalbare  deadlines  en  tijdplanningen  meegeeft 
aan zichzelf, het college en de ambtelijke organisatie. 
 
Wij zien in het wijkgericht werken kansen voor bestuurlijke vernieuwing. De gemeente legt niet 
op, maar komt samen met inwoners tot mooie voorstellen. Dat hoeft niet altijd via de wijk- en 
dorpsraden, maar kan ook door een groep(en) enthousiaste inwoners.  
De gemeente zorgt voor een juiste verbinding tussen inwoners, organisaties, bedrijven en de 
gemeentelijke organisatie. We willen minder bureaucratie en kortere, meer vereenvoudigde, 
procedures ten behoeve van de doorstroom van vragen en verzoeken. Mogelijke problemen 
bij de procedures worden actief opgehaald bij inwoners en ondernemers. 
 
Met  de  komst  van  Haaren  naar  gemeente  Oisterwijk,  willen  we  nu  gezamenlijk  een  visie 
‘Oisterwijk 2050’ opstellen.  
 

Regio 
Regionale samenwerking is geen doel op zich. Daar waar het van toegevoegde waarde is, we 
minder kwetsbaar zijn, kosten kunnen besparen of kennis kunnen delen, moeten we dit echter 
niet nalaten. We staan de komende jaren voor een aantal uitdagingen. Deze beperken zich 
niet tot de grenzen van een gemeente of provincie en vragen eerder om versterking van de 
samenwerking met Rijk, Provincie, waterschappen en gemeenten.  
 
 
B. Participatie 
Inwonerparticipatie  (en  overheidsparticipatie)  vinden  wij  van  groot  belang.  Onze  inwoners 
worden tijdig (aan de voorkant) betrokken bij een initiatief. Dat betekent dus vooraf afspraken 
maken over het proces op basis van de participatieladder, zodat duidelijk is welke ruimte er is 
voor onze inwoners (verwachtingenmanagement). Alleen zo kunnen we een optimale dialoog 
tot stand brengen. Dit is ook een belangrijk uitgangspunt van de Omgevingswet.  
Daarnaast vinden we het belangrijk dat we (nog) meer uitgaan van buurt-, wijk- en dorpsgericht 
werken.  Naast  de  vaste  portefeuillehouder  voor  ieder  dorp,  faciliteren  we  buurt-,  wijk-  en 
dorpsraden  in  hun  rol  om  de  leefbaarheid  te  verbeteren  en  een  signaalfunctie  te  hebben 
richting  de  gemeente.  In  het  verlengde  hiervan  zijn  wij  er  voorstander  van  dat  er  plannen 
worden gemaakt voor de eigen leefomgeving door en voor de inwoners zelf, waarbij ze ook 
gebruik kunnen maken van  reguliere  budgetten.  Inwonersinitiatieven faciliteren  wij  dan  ook 
vanuit een positieve grondhouding. 
 
 
C. Financieel 
De financiële positie van de gemeente Oisterwijk is zorgelijk. Daarin zijn we zeker niet uniek. 
Deze  situatie  vraagt  stevige  aandacht,  zeker  met  de  grote  uitdagingen,  die  nu  en  in  de 
komende  jaren  op  ons  af  komen.  De  gemeente  Oisterwijk  is  er  voor  haar  inwoners  en 
ondernemers. Daarvoor is een stabiele financiële positie belangrijk.  
 
Er wordt bewust en terughoudend gebruik gemaakt van de algemene reserves en we zoeken 
tevens naar maximale kostenbesparingen op elk niveau. De algemene grondhouding is sober, 
maar  wel  met  aandacht  voor  innovatieve  oplossingen  en  een  positieve  grondhouding  ten 
opzichte van kansen en initiatieven. Dus niet: “nee, tenzij”, maar “ja, mits!”  
  
Met  deze  grondhouding  en  de 
randvoorwaarden waaraan het beleid en de besluitvorming worden getoetst:  

in  gedachten  stellen  we  enkele 

financiële  positie 

  Wij gaan voor een meerjarig sluitende begroting. 
  De  begroting  is  gebaseerd  op  reële  inschattingen  van  de  te  maken  kosten  voor  de 
gemeentelijke activiteiten, ongeacht het bedrag dat door het Rijk voor deze activiteiten 
beschikbaar wordt gesteld.  

  Het richtpunt voor de weerstandsratio blijft 1,5. 

 
 
 
 
 
 

Bij  een  weerstandsratio  lager  dan  1  is  er  geen  ruimte  voor  lastenverhogend  nieuw 
beleid  en worden er maatregelen getroffen om de weerstandsratio weer boven de 1 te 
brengen.  Nieuw  beleid  is  in  die  situatie  alleen  mogelijk  bij  gelijktijdig  en  evenredig 
afschalen van bestaand beleid.  
Bij een weerstandsratio tussen 1 en 1,5 kan nieuw beleid worden uitgerold, zolang dat 
de groei van de weerstandsratio naar 1,5 niet belemmert.  

  De  solvabiliteitsratio  dient  minimaal  20%  te  bedragen.  De  solvabiliteit  mag  tijdelijk, 
tijdens de looptijd van de investering, onder deze norm komen als daar een investering 
met een verwacht positief rendement door mogelijk is.  

  Structurele lasten worden gedekt met structurele baten. 
  Onroerende Zaak Belasting wordt met niet meer dan de indexering verhoogd.  
  Nieuwe  investeringen  worden  niet  gedekt  uit  de  reserves,  tenzij  er  sprake  is  van 

investeringen zonder vervangingsvraag.  

  Bij  (dreigende)  tekorten  wordt  eerst  gekeken  naar  kostenbesparingen  binnen  de 
bedrijfsvoering en versobering van beleid. Keuzes maken is hierbij dan onvermijdelijk. 
  Waar mogelijk wordt maximaal ingezet op subsidies ter dekking van kosten. Subsidies 

worden niet ingerekend in de begroting terwijl er nog geen definitieve toekenning is. 

  Uitgangspunt is dat tegenvallers binnen eigen programma´s opgevangen worden.  

 
 
 
 

 

Thema’s 
De volgende thema’s, uit het groot aantal thema’s dat binnen de gemeente speelt, geven wij 
in dit akkoord specifieke richting en aandacht mee.  

 
Wonen 
Voor het behoud van de leefbaarheid is het belangrijk dat er voldoende woningen zijn. Daarom 
zetten wij in op een plusambitie voor wat betreft het aantal te bouwen woningen in gemeente 
Oisterwijk. Hiervoor gaan wij afspraken maken met provincie en regio. Vanuit een krachtige 
visie gaan we voortvarend aan de slag met woningbouwprojecten in alle kernen. Daarbij kijken 
we  in  Oisterwijk  in  ieder  geval  naar  de  Leye,  de  Kartonnagefabriek,  KVL  Noord  en 
Pannenschuur  VI.  In  Haaren  gaat  het  dan  onder  meer  om  de  oude  sporthal  en  Boeke 
Heesters. In Moergestel hebben we het dan onder andere over Bienekebolders, Oostelvoortjes 
II  en  Nieuwenhof.  We  gaan  hierbij  uit  van  het  behoud  van  het  dorpse  karakter  van  onze 
gemeente  en  waar  mogelijk  herbestemming  van  vrijkomende  en  leegstaande  panden  om 
verpaupering tegen te gaan en passend op de betreffende locatie. We gaan (gedifferentieerd) 
bouwen  naar  behoefte,  maar  wel  met  specifieke  aandacht  voor  betaalbare  woningen  voor 
starters en senioren in verband met de ontgroening en de (dubbele) vergrijzing. Daarbij zetten 
we onverminderd in op tenminste 35% sociale woningbouw in de gehele gemeente (dus niet 
per project).  
 
Om de jeugd meer kansen te bieden, zetten we in op de starterslening. Een antispeculatie-
beding helpt om woningen ook te behouden voor starters in de toekomst. Vooral bij ouderen 
speelt de combinatie van wonen en zorg een steeds grotere rol. Voor jong en oud willen wij 
extra aandacht voor alternatieve/innovatieve woonvormen. Waar mogelijk geven we voorrang 
aan  eigen  inwoners  om  in  onze  gemeente  te  blijven  wonen.  Dat  kan  ook  de  doorstroming 
bevorderen, waarmee we zo, met hulp van de woningbouwverenigingen, het scheef wonen 
aanpakken.  
 
Voor ons geldt nog steeds als uitgangspunt dat permanente bewoning van recreatieverblijven 
niet  is  toegestaan.  Anderzijds  vinden  we  dat  maatwerk  mogelijk  moet  zijn  voor  specifieke 
parken  of  specifieke gevallen.  Samen  met  de  bewoners  zoeken  we  dan  naar  een gerichte 
oplossing. 
 
Voor zover nodig op basis van het voorgaande herijken we onze woonvisie in 2021, waarbij 
duurzaamheid  een  standaard  onderdeel  uitmaakt  van  elk  woningbouwproject.  In  de  visie 
worden ook bouwcontouren per dorp in beeld gebracht.  
 
Duurzaamheid 
We  hebben  oog  en  aandacht  voor  de  generaties  ná  ons.  Daarom  onderschrijven  we  de 
universele  17  Global  Goals.  Binnen  de  gemeente  zoeken  we  hierbij  nadrukkelijk  de 
samenwerking met lokale, maatschappelijke partners. 
 
De Global Goals zijn ook gelinkt aan de vastgestelde duurzaamheidsagenda, die wij volgen. 
Wij  stimuleren  initiatieven  van  inwoners  en  ondernemers  om  aan  de  slag  te  gaan  met    de 
energietransitie  van  hun  huis  en  bedrijf.  Daarbij  zetten  we  in  op  bewustwording  en 
informatievoorziening  ten  aanzien  van  subsidiemogelijkheden.  De  gemeente  heeft  een 
voorbeeldfunctie  hierbij  en  waar  mogelijk  verduurzamen  we  gemeentelijk  vastgoed  en  het 
wagenpark verder, door bijvoorbeeld vergroening van daken en plaatsen van zonnepanelen. 
Ook  is  natuurcompensatie  een  vast  onderdeel  bij  het  opzetten  van  elk  beleid  vanuit  de 

gemeente. Binnen de klimaatadaptatie vraagt het oplossen van het klimaatvraagstuk stevige 
inzet van Oisterwijk. De gemeente zet in op oplossingen die problemen als droogte, hittestress 
en wateroverlast mee helpen aanpakken. Wij leveren naar rato onze bijdrage aan de nationale 
klimaatafspraken  en  zijn  actief  betrokken  bij  de  in  onze  regio  te  maken  afspraken  in  de 
regionale energie- en klimaatstrategie (REKS). 
 
Circulaire economie 
We volgen de ingezette weg ten behoeve van optimalisatie van de milieustraten van Oisterwijk 
en Haaren met als doel deze om te vormen tot circulaire recycle centra. Daarbij kijken we ook 
naar de openingstijden en mogelijkheden voor uitbreiding van het brengpunt in Moergestel. 
We zetten meer in op preventie en circulatie en onderzoeken daarbij de mogelijkheden om  
hergebruik  van  textiel  te  faciliteren.  De  gemeente  blijft  de  vrijwillige  zwerfafvalpakkers 
(ZAPpers) steunen.  
 
Duurzaam vervoer 
We geven prioriteit aan langzaam verkeer, waarbij we het gebruik van de fiets stimuleren.  We 
stimuleren  initiatieven  die  deelgebruik  van  auto’s  aanmoedigen  en  realiseren  (nog)  meer 
laadpunten voor elektrische voertuigen.  
 
Balans in Buitengebied 
Wij gaan aan de slag met een visie op het buitengebied. Daarin zoeken we balans tussen de 
belangrijkste  functies  daarin:  natuur,  landbouw,  toerisme  en  wonen.  Maar  ook  de 
cultuurhistorische elementen komen hierin aan bod. Dit is een onderwerp bij uitstek waarbij 
zowel inwoners als raad nadrukkelijk een rol spelen.  
 
Voor  wat  betreft  onze  natuurgebieden  gaat  het  vooral  om  een  goede  mix  tussen  het 
beschermen, toegankelijk maken en houden daarvan. Daarbij kijken wij in het bijzonder naar 
de Kampina en de Oisterwijkse Bossen en Vennen. In dit kader past ook dat we verstening 
alleen onder strikte voorwaarden toestaan.  
 
Bij de landbouw gaat het in onze gemeente met name om veehouderij en boomteelt. Bij de 
eerste zijn de grenzen aan de groei bereikt. Daarom moet de insteek steeds meer duurzaam 
en  circulair  zijn,  waarbij  ondernemers  wel  moeten  kunnen  blijven  ondernemen,  uiteraard 
binnen de geldende wet- en regelgeving. Dat betekent enerzijds ontwikkelingsmogelijkheden, 
mits  deze  bijdragen  aan  de  verbetering  van  gezondheid  en  leefbaarheid  en  anderzijds 
transformatiemogelijkheden 
zoals 
voedselbossen  en  agroforestry.  Recreatiebedrijven  met  toeristisch  perspectief  moeten  de 
mogelijkheid krijgen om te moderniseren. Nieuwe initiatieven zijn eerder kleinschalig, passend 
bij de maat van Oisterwijk. 
 
Economie en ondernemers 
Innovatief ondernemen 
De gemeente biedt ruimte voor creatieve ideeën van ondernemers. We stimuleren startende 
ondernemers en het sociaal ondernemerschap door een positieve grondhouding te hebben bij 
elke aanvraag die binnen komt. Hierbij geldt ook de van “nee, tenzij”, naar “ja, mits” houding. 
De  gemeente  faciliteert  initiatiefnemers  het  plan  aan  te  passen  zodat  deze  ter  uitvoering 
gebracht kan worden. Dit gebeurt uiteraard wel binnen de mogelijkheden van de gemeente.  
 
 
 

bedrijfsactiviteiten, 

innovatieve 

naar 

nieuwe, 

 
Ondernemersloket 
Het  ondernemersloket  brengt  ondernemers  bij  elkaar  en  voert  met  hen,  gezamenlijk,  het 
gesprek over ambities van de ondernemer én de gemeente en haar kernen. Daarnaast is het 
ondernemersloket  een  aanspreekpunt  voor  alle  ondernemers,  waarbij  specifieke 
economische, als ook agrarische deskundigheid beschikbaar is. 
 
Door een economisch platform te faciliteren, benutten we de kracht uit de samenleving voor 
de  uitvoering,  ontwikkeling  en  verbetering  van  onze  economische  positie  en  beleid.  Met 
betrekking  tot  economische  vraagstukken  kan  dit  platform  worden  geraadpleegd  door  het 
college en de raad, waarbij het advies niet bindend is. 
 
De gemeente geeft het goede voorbeeld. Waar zij kan, steunt de gemeente haar ondernemers, 
bijvoorbeeld door lokaal in te kopen.  
 
Parel in het groen   
Recreatie en toerisme zijn van groot belang voor Oisterwijk. Door het besluit over het plan: 
veilige  en  duurzame  recreatieparken  uit  te  voeren,  verhogen  we  de  kwaliteit  van  onze 
recreatieparken. Dit heeft een positief effect op het toerisme in de gemeente Oisterwijk. Door 
dit  te  combineren  met  een  gedegen  plan  voor  citymarketing  kunnen  er  meer  inkomsten 
gegenereerd worden uit toerisme en recreatie.  
 
Bedrijventerreinen en bedrijvigheid 
We richten ons primair op revitalisering van bestaande bedrijventerreinen, maar we kijken ook 
naar mogelijkheden van nieuwe terreinen, daar waar de huidige niet in de behoefte voorzien. 
Het concentreren van detailhandel in de dorpskernen is ons uitgangspunt om de leefbaarheid 
én levendigheid binnen de kernen te behouden. Onze dorpskernen zijn en blijven bereikbaar 
voor alle verkeer, van voetganger tot auto. Hiermee blijft de detailhandel ook bereikbaar voor 
de minder mobiele inwoner. 
 
Tijdens  de  zomerweekenden  van  2020  was  De  Lind  aan  de  noordzijde  voor  autoverkeer 
afgesloten om horeca ondernemers, terrasgangers en voetgangers meer ruimte te geven. We 
onderzoeken hoe deze pilot de inwoners en ondernemers is bevallen om hier mogelijk meer 
gebruik van te maken.   
 
Leefbaarheid en Veiligheid 
We willen allemaal dat onze gemeente als een thuis voelt. Samen (inwoners, ondernemers en 
gemeente) moeten we ervoor zorgen dat onze gemeente leefbaar en veilig blijft.  
De gemeente gaat in de basis uit van preventie en pakt haar  rol in het versterken hiervan. 
Daarnaast verbindt zij alle betrokkenen. Door onze aanpak te richten op de wijk, zetten we 
optimaal in op leefbaarheid en sociale veiligheid. De rol van een wijkregisseur ten behoeve 
van  vroegsignalering  en  preventie  hoort  hierbij.  Net  als  wijkagenten  en  BOA’s  die  goed 
bereikbaar en zichtbaar zijn. Zij gelden als aanspreekpunt, maar spreken ook eenieder aan op 
ongewenst en ongeoorloofd gedrag. We geven, als dat redelijkerwijs kan, voorkeur aan het 
gesprek boven de juridische route. In het geval van georganiseerde misdaad of ondermijnende 
criminaliteit, treedt het bevoegd gezag echter hard op. 
 
Verkeer 
Bij veiligheid hoort natuurlijk ook verkeersveiligheid. Daarbij richten we ons op veilige fiets- en 
wandelpaden en wegen door het onderhoudsniveau op peil te houden. Verkeersoverlast wordt 

aangepakt, op een manier die passend is bij de verkeerssituatie. We doen onderzoek naar de 
inzet van technologische hulpmiddelen ten behoeve van verbetering van de veiligheid.  
 
We zijn trots op ons moderne treinstation en bereikbaarheid met het openbaar vervoer. We 
blijven ons voortdurend inzetten om de overlast van het spoor aan te pakken ten behoeve van 
leefbaarheid en veiligheid. 
 
Sociaal domein   
Oisterwijk  is  een  inclusieve  gemeente,  waar  alle  inwoners  gelijk  worden  behandeld  en  de 
mogelijkheid krijgen volwaardig aan de samenleving mee te doen. Zelfredzaamheid van onze 
inwoners staat daarbij voorop. 
 
Kijken naar mogelijkheden 
De nadruk ligt daarbij op wat mensen zélf kunnen, al dan niet met hulp van mensen uit hun 
eigen  omgeving  of  vanuit  voorzieningen  binnen  onze  basisstructuur.  Pas  daarna  komt  de 
vraag of, en zo ja welke professionele hulp of ondersteuning nodig is. Ondersteuning ‘zo licht 
als mogelijk, zo zwaar als nodig’ is het credo. Uitgangspunt voor de zorg is dat deze aansluit 
bij een behoefte, toegankelijk, kleinschalig en dichtbij is. We doen daarbij ook een beroep op 
het sociale netwerk van mensen. De gemeente is niet alleen aan zet; onze formele zorg sluit 
aan op en werkt met de informele zorg samen. Bij de ondersteuning wordt ingezet op zo vroeg 
mogelijk kleine problemen zien en oplossen om te voorkomen dat het grote problemen worden, 
waarbij een integrale aanpak wenselijk is. We zetten ook in op een meer integrale toegang 
binnen het loket Wegwijs. 
 
Strijdplan Sociaal Domein 
We continueren de uitgangspunten en monitoren de acties in het Strijdplan Sociaal Domein 
om zo de kosten beter te beheersen, onder andere in de WMO en de jeugdzorg.  Ook geeft 
dit plan de aanzet om duurdere hulp en ondersteuning ‘af te schalen’ naar de basisstructuur 
daar  waar  dat  kan.  We  versterken  de  basisstructuur  onder  andere  door  de  lasten  van 
mantelzorgers  te  verlichten  en  vrijwilligers(organisaties)  te  ondersteunen  en  hun  acties  te 
faciliteren. Ons doel is actief leven en betaalbare zorg voor iedereen die het nodig heeft. 
 
We  zijn  actief betrokken  bij  de  regionale  samenwerking  binnen  het  sociaal  domein  en  met 
name bij de nieuwe inkoopstrategie om beter grip op kosten te krijgen. Belangrijk daarbij is dat 
we een inkoopbeleid hanteren gericht op het aantrekken van betrouwbare partners. 
 
Iedereen doet mee 
Mensen zijn gelukkiger wanneer zij werk of een andere zinvolle dagbesteding hebben om zo 
zelf en beter regie te voeren over hun leven. We zetten ons in om, daar waar mogelijk, 
inwoners te laten doorstromen naar regulier werk en ondersteunen hierbij. Waar het niet 
mogelijk is om regulier werk te vinden, heeft begeleid werken of tijdelijk werk de voorkeur 
boven het verstrekken van een uitkering.  
 
Armoede en schulden 
Armoede en schulden zijn hardnekkige problemen met vaak een structureel karakter. De 
consequenties hiervan werken lang door. Daarnaast wordt een financieel probleem in het 
geval van armoede of schulden vaak vergezeld van en beïnvloed door andere problemen. 
We zetten in op integraal armoedebeleid, gericht op financieel gebied, op de ruimtelijke 
omgeving, op sociaal niveau met aandacht voor familie- en schoolinterventies en op 
vrijwillige burgerinitiatieven.  

 
Eenzaamheid 
Een te groot deel van  onze inwoners (waaronder ook jongeren) van de gemeente Oisterwijk 
voelt zich eenzaam. We voeren een structureel, systematisch en samenhangend beleid op 
het voorkomen of verminderen van eenzaamheid samen met alle maatschappelijke 
organisaties, sociale ondernemers en vrijwilligers(organisaties). 
 
Modern Jongerenwerk 
We faciliteren modern jongerenwerk dat jongeren actief begeleidt bij hun zelfontplooiing. De 
leefwereld van jongeren vormt daarbij het vertrekpunt. Dit helpt jongeren de juiste keuzes te 
maken, talenten te ontdekken en zich te ontwikkelen tot sociale mensen die werken aan hun 
toekomst.  
 
Ouderen 
Bij  zelfredzaam  zijn  past  ook  het  zo  lang  mogelijk  zelfstandig  blijven  wonen.  Integraal 
samenwerken van professionals, mantelzorgers en vrijwilligers rondom ouderen, helpt hierbij. 
We zetten in op vroegsignalering en preventieve oplossingen om het zelfstandig blijven wonen 
te bevorderen. 
 
Laaggeletterdheid 
Onder dit thema gaan we ook samen de strijd tegen laaggeletterdheid in Oisterwijk aan. 
 
AZC 
Wij nemen onze verantwoordelijkheid voor de opvang van asielzoekers. Voorwaarde is daarbij 
wel  dat  de  veiligheid  van  onze  inwoners  en  de  bewoners  van  het  AZC  voorop  staat.  Bij 
aantoonbare ernstige en aanhoudende overlast weegt het voorkomen daarvan zwaarder dan 
het openhouden van het AZC en zullen wij ons standpunt heroverwegen. 
 
Cultuur 
Kunst, erfgoed en cultuur zijn van grote waarde voor Oisterwijk, omdat het vorm en inhoud 
geeft  aan  de  gemeenschap.  Cultuur  is  het  geheel  van  (uitvoerende)  kunsten,  sociale  en 
traditionele  praktijken,  rituelen  en  feesten,  monumenten  en  ambachtelijke  producten.    Het 
draagt  bij  aan  geluk  en  zelfontplooiing  van  mensen.  Het  levend  houden  van  ons  culturele 
erfgoed zorgt ervoor dat het aantrekkelijk is om hier te wonen. 
 
Cultuur  werkt  als  motor  voor  werkgelegenheid,  toerisme  en  economische  welvaart.  Goede 
passende voorzieningen, voor instellingen, verenigingen, professionals en amateurs zijn een 
randvoorwaarde  voor  het  in  stand  houden  van  de  cultuur.  De  cultuurcentra  kunnen  in  de 
huidige vorm als culturele motor dienen. Sluitende exploitatie van cultuurcentra is daarbij het 
streven.  
 
In  2021  ontwikkelen  we  een  cultuurvisie,  waarin  ruimte  is  voor  een  goed,  toegankelijk  en 
gevarieerd cultuuraanbod. Hierbij is specifieke aandacht voor het rijke culturele leven van de 
kernen  met  activiteiten  op  verschillende  locaties  naast  aandacht  voor  cultuurhistorie  en 
(monumentaal)  erfgoed.  De  rolverdeling  tussen  de  culturele  instellingen  die  de  gemeente 
(mede) financiert en faciliteert, krijgt een plek in de visie. Ook geeft deze richting aan hoe en 
welke evenementen de gemeente faciliteert. De cultuurvisie wordt periodiek geëvalueerd en 
bijgesteld.  
 
 

Kompas voor majeure projecten 
Er komt de komende jaren een aantal majeure projecten en ontwikkelingen aan de orde. Dit 
vraagt echter wel om prioritering.  Het gaat over de volgende (lopende) projecten en plannen: 
 

 
Bouwplannen: 

  de Leye, Kartonnagefabriek, KVL noord, Pannenschuur VI in Oisterwijk, 
  oude sporthal, Boeke Heesters in Haaren, 
  Bienekebolders, Oostelvoortjes II, Nieuwenhof in Moergestel. 

 

  het initiatief voor sportpark Stokeind, 
  de toekomstige invulling van sportpark Gemullenhoeken (beter bekend als Taxandria), 
  de plannen rondom gemeenschapshuis Den Domp,  
  de herbestemming van het gemeentehuis in Haaren en mogelijk in Oisterwijk,  
  de renovatie en herbestemming van Haarendael en behoud gedenkplaats Haaren,  
  de huisvesting van de school bij De Hondsberg,  
  de toekomst van het Staalbergven,  
  de plannen met betrekking tot de Noenes en de recreatieparken, 
  het wel of niet aanleggen van een randweg bij Moergestel,  
  de ontwikkeling van de milieustraten, 
  de bestemming van de gemeentelijke gronden aan de Bedrijfsweg 

 
Deze dossiers verkennen we nader met elkaar en werken we uit in de komende raadsperiode. 
Dit houdt uiteraard ook verband met de financiële (on)mogelijkheden in deze periode. Deze 
keuzes moeten we samen maken. Samen met inwoners en samen met de raad.  
Wij vragen het college hiervoor tenminste bij de oplevering van de perspectiefnota een helder 
proces met een heldere tijdlijn (wanneer wat aan de orde komt) aan ons voor te leggen.  
 
 
Tot slot 
Wij gaan met veel energie en durf aan de slag voor Oisterwijk. Voortvarend en daadkrachtig 
werken wij samen aan een nieuw perspectief, over bestaande grenzen heen.  

