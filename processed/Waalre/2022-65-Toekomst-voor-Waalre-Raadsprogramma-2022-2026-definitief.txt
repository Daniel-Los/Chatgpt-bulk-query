TOEKOMST 

VOOR 

WAALRE

Raadsprogramma 2022-2026

INHOUDSOPGAVE
Voorwoord
Wonen
Klimaat en duurzaamheid
Sociaal domein
Economie (lokale ondernemers en toerisme)
Mobiliteit en openbare ruimte
Sport en cultuur
Inwonerparticipatie en de raad, dienstverlening en bestuurskracht 
Veiligheid
Financiën
Bijlage: Vergelijking inbreng AWB en ZW14 met het concept raadsprogramma 
 

3
4
5
6
8
9
10
11
14
15
16

VOORWOORD

Waalre is een kleine en zelfstandige gemeente in de regio Zuidoost-
Brabant die onderdeel uitmaakt van de Brainportregio Eindhoven. Onze
gemeente is groen, fijn en goed om in te wonen, werken en verblijven.
Dat willen we in de toekomst zo houden. De wereld is in ontwikkeling en
Waalre ontwikkelt daarin mee. Als gemeenteraad hebben wij in deze
nieuwe bestuursperiode opnieuw de verantwoordelijkheid onze koers te
bepalen. Daarom hebben wij hieronder een aantal thema’s/onderwerpen
benoemd die onze volle aandacht hebben de komende vier jaren. 

De uitdagingen
De door ons benoemde onderwerpen raken iedereen in Waalre: jong en
oud, nu en in de toekomst. De samenleving en onze leefomgeving zijn van
ons allemaal en maken we samen. Daarom is het belangrijk daar met
elkaar aan te blijven werken. Onze gemeenschap heeft behoefte aan een
duidelijke koers van de gemeente, met oog voor de toekomst en de
leefomgeving, waar iedereen mee kan doen. Onze grootste opgaves zijn:
zorgdragen voor een standvastige koers met een financieel gezonde goed
uitgeruste organisatie, verduurzamen met oog op de toekomst en een
betrouwbare partner zijn voor onze inwoners en de regio. Wij geloven
dat de meerwaarde van een zelfstandige gemeente Waalre zit in het
besturen op de schaal van Waalre. We kennen elkaar en weten elkaar te
vinden om samen te dromen, denken, werken en leven. Als kleine
zelfstandige gemeente gaan wij deze uitdaging graag de komende periode
aan! 
Het proces
Uit de informatieve gesprekken is gebleken dat vijf van de zeven partijen
in de gemeenteraad – CDA, D66, GroenLinks, PvdA en VVD – een
grote gemeenschappelijke visie delen voor de komende bestuursperiode. 

Zij hebben het initiatief genomen een voorzet te maken voor het
raadsprogramma 2022-2026 op basis van een aantal thema’s, die ook
terugkomen in de verkiezingsprogramma’s van AWB en ZW14.  Na vaststelling
van de thema’s vragen we aan het nieuw te vormen college om dit uit te werken
in een uitvoeringsprogramma met een financiële onderbouwing. 

Opbouw inhoud  
De thema’s voor het raadsprogramma tonen raakvlakken met de opbouw van de
begroting. Sommige onderwerpen komen in meerdere programma’s terug of
hebben een doorwerking naar de uitvoering van de taken in alle programma’s.
Voor een goede vertaling naar de begroting hebben we de onderwerpen
gerelateerd aan de acht programma’s van de begroting, die er als volgt uitzien: 

0 Bestuur en ondersteuning
1 Veiligheid
2 Verkeer, vervoer en waterstaat
3 Economie
4 Onderwijs 

5 Sport, Cultuur en recreatie
6 Sociaal domein
7 Volksgezondheid en milieu
8 Volkshuisvesting, ruimtelijke ordening en
stedelijke vernieuwing 

De thema's van het raadsprogramma 

Wonen (8 in de begroting) 
Klimaat en duurzaamheid (2, 7 en 8 in de begroting) 
Sociaal Domein (4 en 6 in de begroting) 
Economie (lokale ondernemers en toerisme) ) (3 in de begroting) 
Mobiliteit en openbare ruimte (2 in de begroting) 
Sport en cultuur (5 in de begroting) 
Burgerparticipatie, dienstverlening en bestuurskracht (0 en 1 in de
begroting) 
Veiligheid (1 in de begroting) 
Financiën (0 in de begroting) 

3

WONEN

Het tekort aan betaalbare huur- en koopwoningen moeten we
aanpakken. We willen actief inzetten op verduurzaming van woningen. De
nadruk in de komende periode ligt op het realiseren van meer, duurzame
en betaalbare woonruimte voor starters, doorstromers en senioren.
Daarbij willen we aansluiten bij de landelijke afspraken. Die gaan uit van
ten minste 30% sociale woningbouw in elke gemeente. We doen dat
samen met woningbouwcorporaties en andere partijen. Hierbij denken
we onder andere aan Collectief Particulier Opdrachtgeverschap (CPO) 

Dit gaan we doen

Voor de komende raadsperiode is een van de belangrijkste
speerpunten het creëren van meer woonruimte voor onze inwoners.
Daarvan realiseren we minimaal 30 % in de sociale sector, zowel huur
als koop. Deze Waalrese doelstelling past binnen de regionale opgave
die is opgenomen in de Regionale Woonvisie.

Wij willen een versnelling van bestaande initiatieven, zoals Waalre-
Noord en Ekenrooi-Zuid.  

We werken aan versterking van de relatie met corporaties en
partijen, initiatieven uit de markt en CPO. De daar aanwezige
expertise kan ons ook vooruit helpen.

Er is passend stimulerend woonbeleid nodig (in 2024) voor de
bestaande woningvoorraad. We willen creatieve oplossingen vanuit
inwoners en marktpartijen voor meer woonruimte stimuleren. Dit
vraagt om meer ruimte in onze regelgeving. We zien graag
beleidsvoorstellen van het college tegemoet. 

We onderzoeken de toepassingen van CPO.

Onze hele woningvoorraad willen we verder verduurzamen.  Voor
uitvoeringsmaatregelen verwijzen we naar het thema Klimaat en
duurzaamheid. 

De vraag naar woonruimte heeft gevolgen voor het buitengebied. We
ontwikkelen een langetermijnvisie op het buitengebied als onderdeel van
onze Omgevingsvisie.

Onze woonvisie en beeldkwaliteitsplannen voor woongebieden zijn tot
stand gekomen in een tijd waarin de woningmarkt er heel anders uitzag.
Deze vragen om aanpassing en willen we herzien. 

4

KLIMAAT EN
DUURZAAMHEID

De effecten van de opwarming van de aarde zien we nu al terug in
verdroging, hittestress, wateroverlast, ongezonde luchtkwaliteit en een
afname in de biodiversiteit in onze natuur. Daarom willen we de
klimaatverandering aanpakken op een voor inwoners toegankelijke en
betaalbare manier. 

We gaan voor een groene en schone leefwereld; nu en in de toekomst.
Ook zetten we de komende periode stappen in de energie- en
warmtetransitie en bouwen het gebruik van fossiele brandstoffen af. We
creëren draagvlak voor het opwekken van duurzame energie en laten
inwoners meeprofiteren. We betrekken inwoners actief bij de
maatregelen die we nemen. We houden hierin rekening met gezondheid
en leefbaarheid. 

Dit gaan we doen

Samen maken we Waalre schoner door ons restafval te reduceren in lijn
met de landelijke doelstelling.  We stimuleren hergebruik onder onze
inwoners en geven daar als gemeente zelf het goede voorbeeld. We
stimuleren een meer servicegerichte aanpak bij de afvalinzameling bij
aanpassingen in onze contracten met afvalinzamelaars.
Onze openbare ruimte benutten we voor het nemen van maatregelen die
de biodiversiteit vergroten. En houden het water langer vast in de
bebouwde kommen en in het buitengebied. Natuurbeheer en -behoud krijgt
hierdoor een vernieuwde rol. We stimuleren initiatieven van inwoners voor
een meer biodiverse groene invulling in de woonomgeving.
We wekken meer lokale energie op om de afhankelijkheid van anderen te
verminderen. En schalen af in het gebruik van fossiele brandstoffen.
We gaan met inwoners en ondernemers in gesprek om ideeën en
praktijkvoorbeelden op te halen. Aan de hand hiervan maken we praktische
handreikingen om hen te helpen. Zo stimuleren we het reduceren van afval
en het verminderen van onze voetafdruk. 
We kijken naar een Groene zone 2.0. Waalre, waarbij er ingezet wordt op
het isoleren van woningen en het terugbrengen van het energiegebruik. 
De aanleg van grootschalige zonne-energie combineren we met
natuurontwikkeling. We bekijken hoe we de opbrengsten ten goede laten
komen aan onze inwoners via bijvoorbeeld een energiefonds.
De gemeente Waalre geeft het voorbeeld en vermindert haar eigen CO2
uitstoot. 
Waalre onderzoekt de mogelijkheden om aan te sluiten bij het Schone
Luchtakkoord.

5

SOCIAAL DOMEIN

We vinden het belangrijk dat iedereen mee kan doen. Zodat al onze
inwoners zoveel mogelijk vanuit eigen kracht de regie kunnen hebben op
hun welbevinden. Waar nodig ondersteunen we onze inwoners hierbij. 
 En zorgen voor een vangnet voor inwoners die het zelf even niet redden.
Bestaanszekerheid, fysieke en geestelijke gezondheid en
talentontwikkeling staan voorop. Bij hulpvragen nemen we als eerste
uitgangspunt de persoonlijke behoefte. Dit past bij onze keuze voor
preventieve maatregelen. Want op tijd doelmatig ondersteunen is beter
voor onze inwoners en kan onnodige kosten voorkomen. We vinden het
belangrijk dat iedereen die in Waalre komt wonen zich welkom voelt.
Ongeacht afkomst, cultuur, seksuele voorkeur et cetera.
Onze uitdaging ligt in het preventief, op tijd en effectief stimuleren en
ondersteunen van inwoners. Ten bate van onze inwoners en om
onnodige kosten te voorkomen. Hiervoor is de dialoog met inwoners en
maatschappelijke partners van groot belang.

Dit gaan we doen

We zetten in op de dialoog tussen inwoners en gemeente. En op
initiatieven vanuit de gemeenschap en hulpaanbieders op het gebied
van ondersteuning van inwoners. Door bijeenkomsten te organiseren,
stimuleren we de verbinding en kunnen we tot effectieve oplossingen
komen. Zo kunnen we samen innoveren.

We verbinden diverse onderwerpen zoals klimaat, sport, arbeid, en
cultuur. Die een bijdrage kunnen bieden aan een gezonde(re)
levenskwaliteit. Hiermee haken we in op de ambitie Brede Welvaart
binnen de Metropoolregio Eindhoven (MRE). Zo kunnen we onze
capaciteit effectiever inzetten. 

We benaderen, ook lokaal gezien, de problematiek vanuit thema’s en niet
vanuit groepen inwoners. We denken dan aan eenzaamheid,
armoede/schuldenproblematiek, laaggeletterdheid/leerachterstanden,
mantelzorg, vervoer, discriminatie en integratie in de gemeenschap. Het
achterliggende probleem is uitganspunt, niet de symptomen. 

We gaan nog steeds uit van 'Eén gezin, één plan, één aanpak, éen
contactpersoon'. Dit draagt bij aan effectieve ondersteuning.

We brengen verborgen armoede in beeld. En zetten in op verbetering van
de sociale cohesie tussen onze inwoners, met name om vereenzaming tegen
te gaan. 

We zetten in op oplossingen ter voorkoming van schulden, waaronder
vroegsignalering, en van stapeling van schulden. 

We willen minder overhead waar mogelijk en versterking van de
poortfunctie van het CMD. We gaan voor snellere
servicetijd/doorverwijzingstijd bij CMD en Plusteam. 

We blijven samenwerken in het sociaal domein in allerlei verbanden. We
versterken waar mogelijk de regionale samenwerking. We monitoren en
blijven aandacht houden voor kosten/baten verhouding van de regionale
samenwerkingen op dit gebied.

6

SOCIAAL DOMEIN

We onderzoeken maatregelen ter beheersing van de kosten
huishoudelijke hulp van de WMO. Met name de mogelijkheid tot
afschalen of afschaffen van het abonnementstarief.

In Coronaperiode hebben veel kinderen een leerachterstand
opgelopen. Zomerscholen (commercieel) bieden nu bijscholing
waarmee maar een beperkte groep kan profiteren. Ook kinderen van
minder draagkrachtige ouders moeten we een laagdrempelige
mogelijkheid bieden om de achterstand in te lopen.

 

We blijven investeren in de huisvesting van het basisonderwijs door
het Integraal Huisvestingsplan uit te voeren.

We willen een gastvrije gemeente zijn voor vluchtelingen. We zoeken actief
naar oplossingen voor de opvang van vluchtelingen op de schaal van Waalre.
We communiceren duidelijk naar inwoners dat we verantwoordelijkheid
nemen wanneer opvang van vluchtelingen speelt. En we maken geen
onderscheid tussen vluchtelingen op basis van geloof, afkomst of gender.

We willen de re-integratie naar de arbeidsmarkt vanuit een uitkering
motiveren en vergemakkelijken. Daarom onderzoeken we of een
stimulerende bijstand in Waalre haalbaar is. 

Met de monitor Sociaal Domein die we hebben ingesteld signaleren we
vroegtijdig welke maatregelen we kunnen nemen.

11

12
7

ECONOMIE (LOKALE
ONDERNEMERS &
TOERISME) 

Onze lokale ondernemers zijn belangrijk voor de levendigheid in onze
kernen en maken veel voorzieningen toegankelijk. Hiermee dragen ze bij
aan onze inclusieve samenleving. Ook na de moeilijke periode vanwege
Corona blijven we ze steunen. Wij zien graag een sterkere verbinding
tussen onze lokale ondernemers en sociale initiatieven. Daarbij willen
we het aanbod van stageplaatsen en leerwerkplekken stimuleren. Met
name voor inwoners met meer afstand tot regulier werk en voor
inwoners met een beperking. Verder willen we zowel maatschappelijk
als duurzaam ondernemen stimuleren. We gaan daarover met onze
ondernemers in gesprek. 

Dit gaan we doen

We willen de aantrekkelijkheid van de dorpscentra behouden en versterken. 

We stimuleren de oprichting van een BIZ (Bedrijveninvesteringszone) in
Waalre-dorp.

Evaluatie en eventueel versterking van de bedrijvencontactfunctie. We
houden aandacht voor de relatie tussen gemeente en ondernemers.

 

We stimuleren netwerken tussen kennisinstellingen, commerciële en sociale
ondernemers (triple helix). Dit bevordert een aantrekkelijk vestigingsklimaat
voor innovatief ondernemerschap.

Onze kleinschalige verblijfsrecreatie en het recreatief fiets- en
wandelnetwerk zorgt voor laagdrempelige ontspanningsmogelijkheden. We
willen routes en verbindingen voor recreatief langzaam verkeer versterken.

8

MOBILITEIT EN
OPENBARE RUIMTE

Het is goed wonen in Waalre in een groene dorpse woonomgeving met
de stedelijke voorzieningen dichtbij. Goede bereikbaarheid voor
iedereen is daarbij van essentieel belang.  
In samenspraak met inwoners en ondernemers willen we komen tot
een integrale aanpak van de openbare ruimte. Dan kunnen onze
inwoners   veilig bewegen in de dagelijkse mobiliteit van onze inwoners.
We zoeken een goede balans tussen bewegen in ons dorp en bewegen
door ons dorp. We willen de impact van mobiliteit op het gebied van
duurzaamheid en leefomgeving verkleinen. Dat doen we door onze
inwoners te verleiden meer gebruik te maken van duurzame mobiliteit. 

Kwetsbare verkeersdeelnemers moeten zich veiliger kunnen
bewegen in Waalre. Prioriteiten liggen hier bij de fiets en 

looproutes naar scholen in en uit het dorp. En routes vanuit
de wijken naar de dorpscentra. We betrekken inwoners 

met een beperking bij het inventariseren naar
mogelijke knelpunten. Daarmee maken we een start     
naar een toegankelijk Waalre voor iedereen.

Dit gaan we doen

We stellen in samenspraak met inwoners en ondernemers een
mobiliteitsplan op om het aantal onveilige verkeerssituaties te verminderen.
In dit plan bekijken we waar een snelheid van 30km/u gewenst is. Met name
de schoolroutes voor leerlingen van basis- en middelbare school krijgen als
eerste aandacht. De uitvoering koppelen we aan de herinrichtingsplannen.
We stimuleren het gebruik van duurzame mobiliteit binnen Waalre maar
ook van en naar Waalre. Met bijvoorbeeld een laadpalenplan.
Fietsers en voetgangers moeten zich veilig kunnen bewegen in en tussen de
dorpen. 
Parkeren blijft gratis.
We gaan het verbod voor doorgaand vrachtverkeer  effectief invoeren.
Bestemmingsverkeer krijgt de ruimte.
We zoeken een goede balans tussen inwoners en ondernemers om te
bewegen, verblijven en te ondernemen. De Openbare ruimte is zodanig
(her)ingericht dat er sport, spel en bewegen mogelijk is en de ruimte ook
uitdaagt daarvoor. 
Samen met inwoners met een beperking en maatschappelijke organisaties
voeren we een scan uit. En ontwikkelen we een uitvoeringsplan om de
toegankelijkheid van Waalre in kaart te brengen en te verbeteren. 
We onderzoeken of we het Openbaar vervoer tussen dorpen en wijken
naar overstapplekken (hubs) kunnen realiseren en handhaven. We streven
naar een duurzaam en flexibel openbaar vervoerssysteem. 
Bij de herinrichting en onderhoud van de openbare ruimte is het
uitgangspunt om meer groen en bomen terug te plaatsen en te streven naar
meer biodiversiteit. 
We passen budgetten voor de inrichting en het (achterstallig) onderhoud
van de openbare ruimte aan op wat nodig is voor het vastgestelde
kwaliteitsniveau van onderhoud.

9

SPORT EN
CULTUUR 

Het is belangrijk dat de inwoners van Waalre voldoende mogelijkheden
hebben om te bewegen. Zich te ontplooien en te ontdekken waar ze
goed in zijn. Dat kan door te sporten en bewegen. Maar ook door muziek
te maken, te dansen, toneel te spelen of op een andere manier creatief te
zijn. Het kan in een vereniging, via lessen of je organiseert het zelf. 
We willen de mogelijkheden voor bewegen, sport en cultuur
laagdrempeliger en toegankelijker maken. Met een openbare ruimte die
uitnodigt om te bewegen. En met verbetering van routes voor fietsen,
paardrijden en wandelen. Voor iedereen in onze inclusieve gemeenschap
moeten sport- en cultuurvoorzieningen bereikbaar en toegankelijk zijn. 
 Kinderen van de basisschoolleeftijd moeten volop en veilig kunnen spelen
en ook kunnen sporten, met name in schoolverband.

Dit gaan we doen

We willen de mogelijkheden voor bewegen, sport en cultuur
laagdrempelig en toegankelijk voor iedereen maken. In overleg met
de sportverenigingen en scholen bespreken we een openstelling van
speelterreinen en sportparken op rustige momenten.
We ontwikkelen een stimuleringsprogramma (voor de verschillende
doelgroepen). Daarin komt te staan welke faciliteiten verbeterd
worden of we nog moeten bouwen. Om bewegen, sport en culturele
voorzieningen laagdrempelig en goed toegankelijk te maken. De raad
wil dit programma voor de behandeling van de begroting 2024
bespreken en vaststellen. 
Een breed ontwikkeld en gedragen Sportbeleid en -akkoord is hier
het resultaat van. 

We geven kinderen kansen in hun persoonlijke ontwikkeling. Dat doen we
door sport- en cultuuractiviteiten aan te bieden. 
We verbeteren de toegankelijkheid van het sport- en cultuurfonds voor
kinderen en jongeren. We geven er meer bekendheid aan. 
Door het inzetten van professionals willen we sportbeleving en cultuur
stimuleren (en aanjagen). Met name op scholen en buitenschoolse opvang. 
We blijven inwoners met een verstandelijke of lichamelijke beperking
stimuleren om gebruik te maken van de mogelijkheden op gebied van sport
en cultuur. 
De Cultuuraanjager evalueren we na 2 jaar. Zonodig zetten we de
cultuuraanjager voor langere tijd in. 
We houden beide grote buitensportaccommodaties in Waalre open door
tot 2032 noodzakelijk onderhoud te garanderen. Eventuele investeringen
zijn afhankelijk van de aanbevelingen van het lopend onderzoek. En de
ontwikkeling van een visie op sport en cultuur op lange termijn (2026 –
2046).
We stimuleren talentontwikkeling door uitvoering te geven aan de Kunst-
en Cultuurnota. 

10

INWONERPARTICIPATIE
EN DE RAAD,
DIENSTVERLENING EN
BESTUURSKRACHT 

Inwonerparticipatie en de raad
We willen dat inwoners en non-profitorganisaties in contact met
gemeenteraadsleden samenwerken aan beleidsverbeteringen. Dit vindt al
plaats, maar we willen dit structureel gaan organiseren.

Als zowel onze gemeente als de gemeenteraad in dialoog met onze
inwoners samenwerken, kunnen we van Waalre een nog fijnere
gemeente maken. Met ideeën uit de samenleving, in het algemeen belang
van Waalre, kunnen we ons beleid beter vormgeven. Of het nu gaat om
de openbare ruimte, het sociaal domein, de energietransitie of wonen.
De inbreng van onze inwoners en non-profitorganisaties kan Waalre
verder brengen. In contact met de raadsleden kunnen inwoners ook
beter bekend raken met het reilen en zeilen van de gemeenteraad. Door
over en weer kennis en ideeën te delen, kunnen we tot beter beleid
komen in Waalre.

Dit gaan we doen

We kijken welke vormen geschikt zijn om goede ideeën van inwoners en
non-profitorganisaties praktisch bij raadsbesluiten te betrekken.

Wanneer we een of meerdere vormen hebben gevonden, voeren we deze
uit met (eventuele) ondersteuning van de griffie.

Het Manifest Inwonersparticipatie stellen we in 2022 vast.

Wij ondersteunen waar nodig en stimuleren initiatieven vanuit de
samenleving. Hierbij hebben we een faciliterende rol. Waar nodig nemen wij
het initiatief. Uiteraard doen we dit zoveel mogelijk in samenspraak met
onze inwoners. 

Buiten besluitvormingsprocessen betrekken we inwoners bij politiek in het
algemeen.

11

INWONERPARTICIPATIE
EN DE RAAD,
DIENSTVERLENING EN
BESTUURSKRACHT 

Dienstverlening
In 2020 is de dienstverlening vanuit de organisatie verbeterd. Maar er is
meer verbetering mogelijk. De dienstverlening organiseren we steeds
meer digitaal. Sommige inwoners kunnen daarin niet mee. Mede daarom
blijft het van belang om elkaar persoonlijk te ontmoeten. En een loket te
hebben in het Huis van Waalre. 
We willen dat de dienstverlening zich richt op meedenken met de
wensen van onze inwoners, voor zover dit kan. Sommige regels moeten
we immers (wettelijk) uitvoeren. De gemeente communiceert daar open
over. Dan weten zowel inwoners als gemeente wat zij van elkaar kunnen
verwachten. Daarnaast is het belangrijk dat onze gemeente voldoende
menskracht heeft om de dienstverlening goed uit te kunnen voeren.

We willen dat de gemeente een betrokken dienstverlener is, met oog
voor de wensen van onze inwoners. Hulpvragen bekijken we zoveel
mogelijk vanuit de persoonlijke behoefte die er is en minder vanuit de
regels.

Dit gaan we doen

Onze gemeente behoudt ruime openingstijden en is op werkdagen goed
bereikbaar voor vragen van onze inwoners.

De organisatie werkt volgens een dienstverleningsconcept.

Onze gemeente is altijd klaar en voorbereid op nieuwe wetgeving en het
dienstverleningsconcept past daarbij. 

Er wordt zowel digitaal als analoog gecommuniceerd en het streven is al
onze inwoners te bereiken

Wegens een kleine bezetting is de gemeentelijke organisatie nu te krap om
alle taken uit te voeren. We breiden de organisatie uit, met nadruk op
kwaliteitsverbetering van dienstverlening en advisering, op zaken die
prioriteit hebben. 

12

INWONERPARTICIPATIE
EN DE RAAD,
DIENSTVERLENING EN
BESTUURSKRACHT 

Bestuurskracht
Wij willen dat Waalre zelfstandig is en blijft. Daarom zullen we samen
moeten werken om deze zelfstandigheid en kwaliteiten te behouden. 

Dit doen we met onze inwoners, het gemeentebestuur en de regio. In
deze samenwerkingen moeten we soms een stukje autonomie opgeven
en water bij de wijn doen. We kunnen de huidige grote opgaven
waarvoor we staan op gebied van klimaat, energie en schaalsprong niet
alleen oplossen. Daarom zetten we in op een verdere ontwikkeling van
inwonersparticipatie en regionale samenwerking. We zijn ons ervan
bewust dat de kosten voor de baten uitgaan in samenwerkingen.

Dit gaan we doen

We blijven een zelfstandige gemeente.

We actualiseren de toekomstvisie De Kracht van Waalre. We ontwikkelen
ons verder naar een zelfbewuste lokale en regionale partner, een moderne
netwerkgemeente.

We zijn een betrouwbare samenwerkingspartner in de regio. Indien nodig
vervullen we ook een trekkersrol. We zetten in op kwalitatieve en actieve
participatie in regio overleggen. We bieden onze bestuurders waar nodig
aan in een voorzittersrol.

We blijven regionale samenwerkingen goed monitoren en wegen onze
uitgaven af tegen de voordelen. We gaan in gesprek met elkaar wanneer er
een nieuwe samenwerking ontstaat. Of wanneer er veranderingen zijn in de
organisatie of financiering van samenwerkingen. Mogelijke onderwerpen van
gesprek zijn daarbij het doel van de samenwerking, de intensivering van de
ambtelijke ondersteuning, onze autonomie en de uitgaven en voordelen van
de samenwerking. 

We starten in 2022 met een onderzoek naar de huidige knelpunten en
wensen met betrekking tot de vergaderstructuur. En bepalen welke
vergaderstructuur voor de toekomst past bij het functioneren van de
gemeenteraad.

Om goede ambtelijke ondersteuning voor het college en de raad in te
richten, investeren we in onze eigen organisatie in tijd en geld.  Zo kan de
raad zijn kader stellende en controlerende rol beter uitvoeren. En kan het
college zijn uitvoeringsrol op kwalitatieve wijze invullen.   

13

VEILIGHEID

Een veilige leefomgeving voor onze inwoners is een belangrijk speerpunt.
Dat betekent dat we aantasting of bedreigingen daarvan zo snel mogelijk
aanpakken. 

Het is belangrijk om continu alert te zijn om de veiligheid in onze dorpen
blijvend te kunnen waarborgen. Ondermijnende criminaliteit is niet of
nauwelijks zichtbaar. Maar de effecten daarvan zijn wel degelijk merkbaar:
de aanpak van witwassen van geld bij het aankopen van onroerend goed,
productie van en handel in drugs en dumpingen in natuurgebieden,
uitbuiting en mensenhandel vragen een harde aanpak.  “Je ziet het pas als
je het door hebt” is een motto dat Waalre de komende periode meer zal
moeten omzetten in daden. 

Dit gaan we doen

We investeren in veilige werk- en woonomgevingen en passen daar
waar nodig ook de openbare ruimte op aan. We maken gebruik van
onze wettelijke mogelijkheden en regels om dat indien nodig af te
dwingen.

Voor het realiseren van veiligheid is het nodig problemen breed aan te
pakken. We maken bepaalde plaatsen toegankelijker om zo beter
toezicht- en handhavingsinstrumenten te kunnen gebruiken.
Waaronder ook toegesneden bestemmingsplannen, etc. De noodzaak
om nog scherper te kunnen opereren in nauwe samenwerking met
politie en justitie vraagt ook meer van de ambtelijke organisatie. 

We zijn in onze dienstverlening en in de gemeenschap attent op signalen die
het vermoeden van illegale activiteiten bevestigen. We trainen onze
medewerkers ook in het herkennen van die signalen en op het doorpakken
daarop. Daarvoor stellen we  budget en tijd beschikbaar. 

We tolereren geen grensoverschrijdend gedrag, pakken dat aan en
investeren in de handhavingsfunctie. Met name in het buitengebied willen we
ons meer laten zien. Daarmee blijven we zichtbaar in onze samenleving en
geven tegelijkertijd een waarschuwingssignaal af. 

Indien nodig schakelen we specialisten in. En we werken intensief samen
met regionale en rijkspartners om waar nodig integraal op te treden. 

We investeren in digitale veiligheid door onze systemen up-to-date te
houden. We trainen op digitale aanvallen. Cybersecurity en
beveiligingschecks maken deel uit van ons dagelijks werk. De mens is hierbij
altijd de zwakke schakel. We zorgen ervoor dat onze medewerkers getraind
en voorbereid zijn. 

14

FINANCIËN 

De gemeente Waalre is op dit moment financieel gezond. Maar we
staan de komende jaren voor een grote uitdaging door achterblijvende
inkomsten vanuit het Rijk. 

Keuzes en slimme besparingen in samenspraak met onze inwoners,
maatschappelijke organisaties en ondernemers, staan voorop bij de
uitvoering van bestaand en nieuw beleid. Het verhogen van de lokale
lasten zullen we terughoudend inzetten.

Voor een gezond financieel beleid bouwen we voldoende
weerstandvermogen op om eventuele calamiteiten financieel op te
kunnen vangen.

Dit gaan we doen

De begroting is meerjarig sluitend. 
Ons uitgangspunt is dat de hoogte van de vrije reserves minimaal 110% van
het totaal van de risico's bedraagt.
Het kengetal 'Solvabiliteitsratio' wordt verantwoord en gemonitord in de
bestaande P&C-cyclus, waarbij de waarde van het kengetal solvabiliteitsratio
minimaal 20% bedraagt.
Het kengetal 'Structurele exploitatieruimte' wordt verantwoord en
gemonitord in de bestaande P&C-cyclus, waarbij de waarde van het kengetal
structurele exploitatieruimte minimaal 0% bedraagt.
De uitvoering van onze gemeentelijke taken voeren wij op een zuinige en
effectieve manier uit. Zodat lokale belastingen zo laag mogelijk kunnen
blijven.
We voorzien een groot tekort in 2026 in onze meerjarenramingen.
Hiervoor zien we een geleidelijke jaarlijkse verhoging bovenop de indexering
van de jaarlijkse OZB op het moment van schrijven als  noodzakelijk. We
gaan vooralsnog uit van stappen tussen 5 en 10%. 
We stellen een meerjarig investeringsprogramma op voor een juiste balans
en prioritering in financiële middelen en nieuw beleid. 
Het verhogen van de lokale lasten zetten we terughoudend in. En alleen in
het geval dat nut en noodzaak duidelijk zijn. 
We schatten Inkomsten en uitgaven reëel in, inventariseren risico’s en
nemen passende (beheer)maatregelen mee.
We onderzoeken welke uitgaven en mogelijkheden voor nieuw beleid er zijn
zonder de lasten te verhogen. Dat doen we door creatief na te denken
samen met inwoners, maatschappelijke organisaties en ondernemers.
Structurele uitgaven dekken we niet met incidentele middelen.

15

BIJLAGE 

Vergelijking inbreng AWB en ZW14 met het
concept raadsprogramma 
In een mail van 28 juni heeft ZW14 een concreet tekstvoorstel gedaan
over CPO in het hoofdstuk “Wonen”. Deze suggestie is verwerkt.
Daarnaast is een aantal suggesties overgenomen van ZW14, en ook van
de andere partijen overigens, zoals die besproken zijn op zaterdag 25
juni. Een deel betrof echter ook toelichtende vragen en ook daar is de
tekst bij onduidelijkheid enigszins aangepast. In dit overzicht staan
echter alleen de verwerking van de suggesties van ZW14 nog specifiek
vermeld. Dit is voor e duidelijkheid cursief in deze tekst weergegeven.
Van AWB zijn geen tekstsuggesties ontvangen, noch zijn deze op 25 juni
voorgesteld.

Wonen
ZW14 wil meer en sneller (sociale) woningen en pleit voor meer
ambtelijke capaciteit i.v.m. de realisatie en wil steun voor initiatieven
vanuit de burgerij naast de ontwikkeling van nieuwe woonvormen. Ook
wil ZW14 de ontwikkeling van het CPO.
N.a.v. de bespreking op 25 juni is de tekst aangescherpt in de derde bullet
m.b.t. CPO.

AWB wil dat 50% van de te bouwen woningen bestaat uit betaalbare
huur- en koopwoningen en dat er betaalbare woningen komen voor
senioren, jongeren en starters.

Programma komt grotendeels aan beide inbrengen tegemoet. Er wordt
ruimte gegeven aan de uitbreiding van de ambtelijke capaciteit en er
wordt aangesloten bij initiatieven van inwoners en wooncorporaties.
CPO is overgenomen. 

Ook woningbouw voor doelgroepen staat in het programma maar wat de
percentages van 30% (totale woningbouw) en 50% (als invulling van de totale
woningbouw) in de onderlinge verhouding gaan betekenen, is nog niet duidelijk.

Klimaat en duurzaamheid
ZW14 is voorstander van een “mooi” zonnepark waarbij informatie naar
inwoners belangrijk is en dat deze ook de voordelen (50%) van de opbrengsten
verkrijgen. ZW14 komt ook met ideeën voor een verregaande uitwerking van
de ambities. Onder ambitie 8 komt ZW14 met enkele voorstellen over
vergroening van tuinen en de opvang van regenwater.
N.a.v. de bespreking van 25 juni is de tekst m.b.t. Groene Zone 2.0 aangescherpt en
verduidelijkt (isolatie van huizen en het terugbrengen van energiegebruik).

AWB wil geen grootschalige parken voor zonne- en windenergie en wil een
handreiking richting inwoners bij isolatie van woningen. M.b.t. afvalverzameling
wil AWB vasthouden aan de voorgenomen plannen. AWB doet ook voorstellen
voor landgoederen en het buitengebied.

Programma neemt t.a.v. zonne-energie een ander standpunt in dan AWB en zit
meer in de lijn van ZW14 maar geeft het te vormen college de ruimte om met
uitvoeringsvoorstellen te komen. Hetgeen ZW14 opvoert in ambitie 8 leent zich
voor de collegevoorstellen. Ook gaat het programma in de uitgangspunten
rondom afvalverzameling verder dan AWB. Het programma stelt een Groene
Zone 2.0 voor t.a.v. isolatie van woningen.
M.b.t. het AWB-voorstel over de landgoederen en het buitengebied merken de
initiatiefnemers op dat op 6 juli 2021 een opdracht tot onderzoek is gegeven. Op 6
september 2022 staat dit oordeelsvormend op de agenda en op 20 september 2022
besluitvormend.

16

Sociaal domein
ZW14 stelt voor om onderzoek te doen naar de effecten van een
andere aanpak van jeugdzorg en doet voorstellen over sport en cultuur
in relatie tot weerbaarheid van jeugd. Ook m.b.t. woon- en
verzorgingsplekken van senioren binnen Waalre worden voorstellen
gedaan.
N.a.v. de bespreking van 25 juni is de tekst op “de meetbaarheid van
doelstellingen” aangepast. Het pleidooi m.b.t. “preventie” komt voldoende
terug in de tekst. Ook is de tekst t.a.v. “wisselende samenstellingen”
aangepast/verduidelijkt.

AWB komt met een gelijksoortig voorstel als ZW14 over senioren.

Programma neemt hier een ander standpunt in omdat er niet voor een
doelgroepbenadering gekozen is maar voor een thematische benadering.
Wat over kwetsbare senioren (wonen en zorg) wordt voorgesteld, geldt
ook voor jongere mensen die die veel zorg nodig hebben en in Waalre
willen blijven wonen. In de uitwerking zullen de partijen elkaar (hopelijk)
vinden. De opmerking van ZW14 over jeugd, achterstand, sport en
cultuur wordt overgenomen in 2 hoofdstukken.

Economie
Geen opmerkingen ZW14 en AWB.

Op basis van de bespreking van 25 juni is de tekst m.b.t. BIZ op voorstel van
ZW 14 aangepast/verduidelijkt.

AWB wil een tweede verbindingsweg tussen de kerkdorpen en wil het
sluipverkeer uit de woonstraten. AWB wil graag een mobiliteitsplan. Ook wil
AWB betaalbaar en goed bereikbaar openbaar vervoer.

Programma neemt het voorstel van ZW14 over t.a.v. het verbod van doorgaand
vrachtverkeer in die zin dat het geëvalueerd en bijgesteld moet worden. De 2e
verbindingsweg tussen de kerkdorpen wordt niet overgenomen maar het
mobiliteitsplan wel. Dat geldt ook voor de verbetering van het Openbaar
Vervoer.

Sport en cultuur
Behoudens de opmerking van ZW14 hierboven die overgenomen is, zijn er
verder geen opmerkingen.
Op basis van de bespreking van 25 juni is de tekst m.b.t. sporten in de openbare
ruimte aangepast i.r.t. de openstelling van sport- en speelplaatsen aangepast. Dat
geldt ook voor het bevorderen van sport o.a. door aanpassing van de tekst inzake het
sport- en cultuurfonds.

Inwonerparticipatie en de raad, dienstverlening en
bestuurskracht
ZW14 wil graag een betere benutting van bestaande kennis en een bijstelling van
de vergaderstructuur. De opmerkingen m.b.t. de uitbreiding van de ambtelijke
capaciteit worden gedeeld maar dit wordt overgelaten aan de
gemeentesecretaris-directeur.

Mobiliteit

AWB wil graag de instelling van burgerforums of burgerraden.

ZW14 is voor een verbod op doorgaand vrachtverkeer en stelt een
verkeerstelling voor.
Op basis van de bespreking van 25 juni is de tekst m.b.t. vrachtverkeer
aangepast.

Programma geeft voor beide voorstellen ruimte. Het deskundigheidscriterium is
meegenomen in de procedure voor de wethouders.

17

Veiligheid
Geen opmerkingen van AWB. ZW14 komt met een voorstel m.b.t. het
onderhoud van de stoepen. Deze opmerking is niet overgenomen in het
raadsprogramma. 
Op basis van de bespreking van 25 juni is de tekst m.b.t. “continu middelen
beschikbaar stellen” aangepast.

18

