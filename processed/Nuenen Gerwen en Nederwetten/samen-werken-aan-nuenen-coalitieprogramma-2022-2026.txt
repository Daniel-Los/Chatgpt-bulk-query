 

 

 

Samen Werken aan Nuenen 

Coalitieprogramma 

2022 – 2026  

gemeente Nuenen c.a. 

 

16 juni 2022 

 

1 

 

Sa men Werken a a n  Nu enen  

De slogan zegt iets over de collectieve aanpak die we voorstaan. De cultuur van 

samenwerken. Het gaat ook over doorpakken op (bestaande) dossiers, overgaan tot 

realisatie en samen de schouders er onder zetten. Het voorliggende coalitieakkoord is 

daar een weerslag van.  

 

Nuenen is een mooi dorp, waar het goed leven, wonen, ontspannen en ondernemen is. 

Samen met de samenleving, jong en oud en de gehele gemeenteraad behouden we 

het mooie van onze gemeente, maar bouwen we ook verder aan de toekomst. 

 

Er liggen veel opgaven op ons allen te wachten. Nieuwe betaalbare woningen, 

duurzaamheid, energietransitie, sportvoorzieningen, mobiliteit, groen, werkgelegenheid 

etc. zijn bekende onderwerpen die wij zullen aanpakken. 

 

Maar de wereld om ons heen verandert. Inflatie, stijgende energiekosten, stijgende 

prijzen voor dagelijkse boodschappen en onrust in de wereld zijn nieuwe zorgen voor 

veel mensen. Ook dat vraagt om handreikingen om onze inwoners te ontlasten. 

 

Daarom wordt er in ons coalitieakkoord stevig ingezet op de sociale en dus menselijke 

aspecten waar we als gemeentebestuur van waarde kunnen zijn. Er samen zijn waar 

dat nodig is en zo in elke wijk aandacht hebben voor elkaar, is voor ons uitgangspunt 

van handelen. 

 

Natuurlijk kunnen we niet alles tegelijk aanpakken. We gaan zeker en vastberaden 

koers houden. Tegelijkertijd hebben we prioriteiten gesteld binnen de mogelijkheden 

die we hebben. Nuenen is een gezonde en financieel bestendige gemeente. We 

hebben ervoor gekozen, dat ook voor de komende jaren zo te behouden als basis voor 

ons coalitieakkoord. Eerdere raadsbesluiten worden daarbij wel uitgevoerd, maar 

bezien we tijdig op realiteitsgehalte en financiële impact.  

 

Ons coalitieakkoord is zorgvuldig en in goed overleg tot stand gekomen. Als basis 

namen we daarvoor de Raadsagenda 2022-2026. Deze is door alle zeven partijen die 

vertegenwoordigd zijn in de gemeenteraad, opgesteld. De raadsagenda is uitgewerkt 

in dit op hoofdlijnen verder ingevulde coalitieakkoord, aangevuld met andere, nieuwe 

onderwerpen door de drie coalitiepartijen. 

Coalitieprogramma 2022 – 2026 
  

2 

 

Dat alles doen we niet alleen met de coalitie en de gehele gemeenteraad. Met de 

inwoners van Nuenen, onze ambtenaren, het nieuwe College van burgemeester en 

wethouders, onze buurgemeenten en de hele regio werken we constructief samen om 

onze ambities waar te maken en nemen we onze verantwoordelijkheid als betrouwbare 

partner. 

 

De komende vier jaren zetten we er de schouders onder. Samen zorgen we ervoor dat 

iedereen zich in Nuenen thuis voelt. Samen maken we het verschil en we zullen daarbij 

met trots, kennis en kunde de zelfstandigheid van de gemeente Nuenen c.a. inzetten. 

 

W70 Nuenen Gerwen Nederwetten Eeneind  

GROENLINKS/Partij van de Arbeid  

D66  

 

 

 

Coalitieprogramma 2022 – 2026 
  

3 

 

Thema’s  u i t Ra ads agenda  

Wonen 

In de raadsagenda staat … 

•  Realiseren van Nuenen West en woningbouw in Gerwen en Nederwetten heeft 

de hoogste prioriteit. 

•  Realiseren van woningen voor jongeren heeft de hoogste prioriteit. 

•  Minimaal 30% per woningbouwplan (meer dan 5 woningen) wordt gerealiseerd 

in de sociale prijsklasse.  

•  Besluit nemen over de Bouwgids voor Nuenen. 

 

De coalitiepartijen …  

•  Voeren het Programma Wonen 2020 – 2030 uit. 

•  Geven 1e prioriteit aan nieuwbouw in Nuenen West, Gerwen (o.m. Gerwen ZO 

fase 2) en Nederwetten. Insteek is:  

o  versnellen waar dit mogelijk is; 

o  woningtypen toevoegen die bijdragen aan een divers woningaanbod. 

•  Geven 2e prioriteit aan het realiseren van de Vinkenhofjes, zodat deze sociale 

woningen nog deze bestuursperiode gerealiseerd worden. 

•  Geven opdracht om te verkennen welke kansen er voor nieuwe woningbouw in 

Nederwetten en Gerwen zijn. 

•  Nemen in de prestatieafspraken met de in Nuenen actief zijnde 

woningbouwverenigingen op dat er 150 huurwoningen in de sociale prijsklasse 

worden gerealiseerd vóór 2027. 

•  Voeren de bestaande afspraken met ontwikkelaars/initiatiefnemers van 

nieuwbouwplannen uit binnen de beschikbare ambtelijke capaciteit. Bij krapte 

aan ambtelijke capaciteit wordt geprioriteerd. 

•  Geven een lagere prioriteit aan nieuwe (omvangrijke) woningbouwplannen die  

ambtelijk onevenredig veel tijd kosten en waar nog geen bindende afspraken 

voor gelden.  

•  Nemen kleinere, eenvoudige woningbouwplannen (m.n. inbreiding) wel in 

behandeling. 

•  Nemen bij nieuwe of hernieuwde afspraken met ontwikkelaars/initiatiefnemers 

van nieuwbouwplannen afspraken op over het percentage woningen dat wordt 

gerealiseerd in de sociale prijsklasse. Dit percentage is minimaal 30% van het 

woningbouwprogramma. Daarbij worden ook afspraken gemaakt om te borgen 

Coalitieprogramma 2022 – 2026 
  

4 

 

dat deze sociale woningen in de toekomst voor deze sociale prijsklasse 

behouden blijven. 

•  Brengen in beeld hoe een eventuele zelfbewoningsplicht kan worden ingevoerd 

en wat de consequenties hiervan kunnen zijn. Op basis van deze bevindingen 

neemt de gemeenteraad een besluit over het wel of niet invoeren van een 

zelfbewoningsplicht. 

•  Maken bespreekbaar of er in bestaande c.q. nieuwe woningbouwprojecten 

mogelijkheden zijn om CPO (Collectief Particulier Opdrachtgeverschap) in te 

passen. 

 

Huisvesting voor Sinti 

In de raadsagenda staat … 

•  Renoveren van de woonwagenlocaties (inclusief de huurwoonwagens) 

Kremersbos en Bosweg.  

•  Besluit nemen over toevoeging van nieuwe standplaatsen voor woonwagens op 

bestaande woonwagenlocaties en mocht blijken dat een nieuwe 

woonwagenlocatie noodzakelijk is dan ook een besluit nemen over de ligging 

van deze nieuwe locatie. 

 

De coalitiepartijen … 

•  Vinden dat de leefomstandigheden op de woonwagenlocaties Kremersbos en 

Bosweg verbeterd dienen te worden.  

•  Komen daartoe met een ontwikkelstrategie en een concreet stappenplan waar 

in ieder geval aandacht is voor het volgende: 

Stap 1:  in gesprek gaan met de woningstichting Helpt Elkander om 

duidelijkheid te krijgen over de toekomstige positie van Helpt Elkander 

met betrekking tot de woonwagenlocaties Kremersbos en Bosweg; 

Stap 2:  starten met (gefaseerde) renovatie van één van de 

woonwagenlocaties, waarbij de voorkeur van de coalitiepartijen uitgaat 

naar de locatie Bosweg vanwege de leefomstandigheden op deze 

locatie; 

Stap 3:  mocht blijken dat Helpt Elkander in de toekomst de exploitatie en het 

beheer van woonwagenlocatie Kremersbos en/of Bosweg niet 

overneemt van de gemeente, dan wordt op zoek gegaan naar een 

andere partij die de exploitatie en het beheer wil overnemen van de 

gemeente. 

Coalitieprogramma 2022 – 2026 
  

5 

 

Kloostertuin 

In de raadsagenda staat … 

•  Onderzoek doen naar woningbouwprogrammering in relatie met 

grondopbrengsten en (exploitatie)kosten. 

•  Besluit nemen over de kaders voor de ontwikkeling van de Kloostertuin. 

 

De coalitiepartijen … 

•  Willen op deze unieke locatie in het hart van Nuenen een duurzame 

ontwikkeling die kwaliteit toevoegt aan het centrum en voorziet in meerdere 

functies waaronder wonen en groen. 

•  Geven de volgende kaders mee voor de ontwikkelscenario’s voor de 

Kloostertuin: 

o  Werken in de scenario’s met een bebouwingspercentage van 30%; om 

een goed beeld te krijgen van de ontwikkelmogelijkheden mag in enkele 

scenario’s uitgegaan worden van een bebouwingspercentage van 50%; 

o  Minimaal 30% van het woningbouwprogramma wordt gerealiseerd in de 

sociale prijsklasse; 

o  Werken in de scenario’s met een bouwhoogte van 3 bouwlagen; om een 

goed beeld te krijgen van de ontwikkelmogelijkheden mag in enkele 

scenario’s uitgegaan worden van 4 bouwlagen op een enkele locatie; 

o  Werken in de scenario’s met een mix van grondgebonden woningen en 

appartementen en in één van de scenario kan bijvoorbeeld een 

wooncomplex voor jonge en oudere inwoners opgenomen worden; 

o  Uitgangspunt is hoge kwaliteit en duurzame bebouwing en 

hoogwaardige groenstructuur. 

•  Bespreken met de gemeenteraad de mogelijke ontwikkelscenario’s en de 

daarbij behorende grondexploitaties, waarna de gemeenteraad een besluit 

neemt over de definitieve kaders voor de ontwikkeling van de Kloostertuin. Op 

basis daarvan vindt verdere planontwikkeling plaats. 

 

Woonzorgvisie ouderen 

In de raadsagenda staat … 

•  Besluit nemen over een woonzorgvisie voor Nuenen die in samenspraak met 

stakeholders is opgesteld. 

 

 

Coalitieprogramma 2022 – 2026 
  

6 

 

De coalitiepartijen … 

•  Onderkennen dat gezien de demografische opbouw van de gemeente, de 

samenstelling van de gemeenschap verandert. De groep oudere inwoners  

(65+) wordt in de nabije toekomst steeds groter, daarom is behoefte aan een 

woonzorgvisie. 

•  Onderstrepen hetgeen over wonen in combinatie met zorg is opgenomen in het 

programma Wonen 2020 – 2030 en zetten daarnaast extra in op een 

verbreding naar sociale componenten, zoals welzijn en zorg. 

•  Laten middels een participatief proces, waarin stakeholders actief worden 

betrokken, een integrale woonzorgvisie opstellen die zowel ingaat op wonen in 

combinatie met zorg, als op sociale componenten. 

 

Wet Maatschappelijke Ondersteuning (WMO) en jeugdzorg 

In de raadsagenda staat … 

•  Meer grip en inzicht krijgen op de kosten(ontwikkeling) en kwaliteit van WMO-

voorzieningen en jeugdzorg, zodat er meer gestuurd kan worden op die 

onderdelen die in de invloedssfeer van de gemeente liggen. 

 

De coalitiepartijen … 

•  Vinden het belangrijk dat iedereen die dat nodig heeft, tijdig en de juiste zorg 

ontvangt. Tegelijkertijd zien deze partijen dat de kosten in het sociaal domein 

oplopen en de beschikbaarheid van zorg steeds vaker onder druk staat. 

•  Geven ruimte om pilots uit te voeren die inzetten op voorlichting en preventie 

voor jong en oud, met als doel om tijdig (lees: in vroeg stadium) zorg te bieden, 

waardoor langdurige zorg in de toekomst voorkomen zou kunnen worden. Naar 

aanleiding van de evaluatie van een pilot kan besloten worden om de pilot om 

te zetten in regulier beleid. 

•  Laten een maatregelennotitie opstellen om de kosten voor de WMO-

voorziening Huishoudelijke Hulp beter te beheersen, op basis waarvan de 

gemeenteraad een besluit neemt over eventuele in te voeren 

(beheers)maatregelen. 

 

 

Coalitieprogramma 2022 – 2026 
  

7 

 

Eeneind West 

In de raadsagenda staat … 

•  Regie voeren als gemeenteraad om de beste keuze voor de gemeente Nuenen 

c.a. te kunnen maken. 

 

De coalitiepartijen …. 

•  Zien in de aangenomen motie Ontwikkelingen Eeneind West van 17 februari 

2022 handreikingen om, gegeven de contractuele positie van partijen en in het 

belang van de Nuenense inwoners, het college te verzoeken om: 

o 

o 

 in gesprek te blijven met de ontwikkelende partij(en); 

in gesprek te blijven met de provincie Noord-Brabant, het 

samenwerkingsverband Stedelijk Gebied Eindhoven en de gemeente 

Geldrop-Mierlo. 

Zodoende kan de gemeente procesregie voeren op een voor de gemeente 

Nuenen, gegeven de omstandigheden, zo gunstig mogelijke ontwikkeling op 

deze locatie. 

•  Communiceren eenduidig en helder richting de Nuenense gemeenschap, de 

regio en stakeholders, dat de gemeente werkt in lijn met de hiervoor genoemde 

motie. 

 

Mobiliteit in relatie met leefbaarheid 

In de raadsagenda staat … 

•  De negatieve gevolgen van gemotoriseerd doorgaand verkeer op de 

leefbaarheid verminderen. 

•  Uitvoeren van de regionale studie Bundelroutes en in gesprek gaan met de 

gemeenten Eindhoven en Helmond over de maatregelen die deze gemeenten 

op hun grondgebied nemen. 

• 

Inzetten op het realiseren van veilige fiets- en voetpaden. 

•  Starten van een lobby voor een andere regionale verkeersafwikkeling. 

 

De coalitiepartijen … 

•  Vinden het essentieel dat Nuenen, Gerwen en Nederwetten ook in de toekomst 

goed bereikbaar zijn voor (gemotoriseerd) verkeer dat hier moet zijn. 

•  Voeren het maatregelenpakket voor het voorkeursalternatief (waar de 

gemeenteraad op 4 november 2021 mee heeft ingestemd) voortvarend uit in 

samenspraak met de provincie Noord-Brabant en de regio. Hierbij wordt dit 

Coalitieprogramma 2022 – 2026 
  

8 

 

pakket uitgevoerd binnen de (subsidie)voorwaarden van de provincie Noord-

Brabant. 

•  Willen dat schoolroutes en de schoolomgevingen verkeersveiliger worden voor 

de leerlingen. Dit vereist een gedragsverandering van verkeersdeelnemers. 

In samenspraak met de scholenbesturen wordt actief ingezet op voorlichting en 

preventie. 

•  Werken aan het verbeteren van bestaande fiets- en voetpaden. 

 

Energietransitie 

In de raadsagenda staat … 

• 

Inzetten op verduurzaming van woningen, andere gebouwen en  

bedrijfsterreinen. 

•  De gemeente Nuenen c.a. staat achter de Regionale Energie Strategie 1.0 van 

de Metropoolregio Eindhoven en wil deze uitvoeren. 

 

De coalitiepartijen … 

•  Maken werk van een duurzame gemeente. Daarom stellen deze partijen de 

navolgende prioriteiten bij de aanpak van verduurzaming: 

o  Prioriteit 1: 

Stimuleren van inwoners en ondernemers om maatregelen te nemen 

om te besparen op energie door meer communicatie over 

verduurzamingsmaatregelen, inzet van energiecoaches en te wijzen op 

subsidiemogelijkheden; 

o  Prioriteit 2: 

Geven voorrang aan het opwekken van zonne-energie op bestaande en 

nieuwe woningen en andere gebouwen, door inwoners en ondernemers 

actief te stimuleren om zonnepanelen aan te brengen; 

o  Prioriteit 3: 

Gemeentelijke gebouwen moeten energieneutraal worden en daartoe 

moet inzichtelijk worden gemaakt wat hiervoor nodig is (inclusief 

kostenraming). 

Deze prioriteiten sluiten aan op de Regionale Energie Strategie 1.0 die inzet op 

energiebesparing en het opwekken van meer duurzame energie binnen 

gemeenten. 

•  Willen, in het kader van prioriteit 2, ondernemers en bedrijven extra stimuleren 

om zonne-energie op daken op te wekken. Hiertoe worden de mogelijkheden 

Coalitieprogramma 2022 – 2026 
  

9 

 

van een nog op te richten ondernemersfonds nader onderzocht (zie thema 

Ondernemersfonds). Daarnaast willen deze partijen samen met de regio 

verkennen of er mogelijkheden zijn om bedrijfsterreinen zelfvoorzienend te 

maken via opwekking, distributie en opslag van (zonne-)energie. 

•  Zetten in op minimaal volgens BENG-norm te bouwen. 

•  Zetten met betrekking tot grootschalige opwekking van zonne-energie in op 

bestaande en nieuwe (grote) daken van woningen, bedrijven en andere 

gebouwen. De gemeente Nuenen c.a. werkt deze bestuursperiode niet mee 

aan grondgebonden grootschalige opwekking van duurzame energie, tenzij er 

vanuit landelijk of provinciaal beleid aanleiding is om dit te heroverwegen. 

•  Realiseren zich, dat als de ontwikkeling van Eeneind West (waarvoor inmiddels 

vergunningen zijn aangevraagd) doorgang vindt, de gemeente Nuenen c.a. een 

substantiële bijdrage levert aan de opwekking van duurzame zonne-energie, 

waarbij wel de kanttekening wordt geplaatst dat dit afhankelijk is van de 

eigenaar/ontwikkelaar. 

•  Laten onderzoeken of in de Kloostertuin Warmte Koude Opslag kan worden 

toegepast. 

•  Vinden energiearmoede een zorgelijke ontwikkeling. Dit is een nieuw vraagstuk 

waarvoor nog geen maatregelen/oplossingen voorhanden zijn. De insteek is om 

de ontwikkelingen nauwgezet te volgen om te zijner tijd hierop beleid te maken 

en hiervoor middelen vrij te maken. 

 

Accommodatie(beleid) 

In de raadsagenda staat … 

•  Besluit nemen over de wenselijkheid van accommodatiebeleid op basis van een 

inventarisatie van de bestaande afspraken met gebruikers van gemeentelijke 

accommodaties. Alsmede de inventarisatie van de kwaliteit van het 

accommodatie-vastgoed in relatie tot het benodigde gebruik. Alvorens de 

gemeenteraad een besluit neemt, wenst de gemeenteraad eerst transparantie 

over de verschillende afspraken en kwaliteiten van dit vastgoed die er nu zijn. 

 

De coalitiepartijen … 

•  Vinden dat verenigingen een waardevolle rol hebben in de Nuenense 

samenleving. Daarom faciliteert de gemeente hen op het gebied van 

huisvesting. 

Coalitieprogramma 2022 – 2026 
  

10 

 

•  Wensen transparantie over de gemaakte afspraken om vervolgens tot meer 

gelijkwaardige afspraken te komen bij min of meer vergelijkbare situaties.  

•  Wensen inzicht te verkrijgen in de kosten van gemeentelijke accommodaties 

(inclusief  beheer en onderhoud) en de inkomsten/opbrengsten. 

•  Vragen de gemeenteraad, op basis van bovenstaande inzichten, een 

evenwichtige afweging te maken of het noodzakelijk is om nieuw 

accommodatiebeleid vast te stellen. 

 

Tweede sporthal 

In de raadsagenda staat … 

•  Onderzoek doen naar de wenselijkheid van de realisatie van een 2 e sporthal, 

mede op basis van de locatiestudie. 

•  Locatiestudie uitvoeren voor het realiseren van een nieuwe eenvoudige 

sporthal in Nuenen, waarbij aandacht is voor de afstand tot basisscholen in 

verband met bewegingsonderwijs en de toegankelijkheid van 

(sport)verenigingen. 

 

De coalitiepartijen … 

•  Laten een locatiestudie uitvoeren waarin wordt meegenomen: 

o  de actuele leerlingenprognose en wat die betekent voor het 

bewegingsonderwijs; 

o  de huidige en toekomstige behoefte aan binnensportaccommodaties bij 

(sport)verenigingen; 

o  de beschikbaarheid van binnensportaccommodaties, mede gelet op het 

voornemen om de gymzaal in de Kloostertuin af te breken; 

o  de mogelijkheden van multifunctioneel gebruik van bestaand vastgoed 

en/of bestaande onderwijshuisvesting. 

•  Gaan sporthal De Hongerman renoveren overeenkomstig het raadsbesluit van 

8 juni 2021. 

 

Het Klooster 

In de raadsagenda staat … 

•  Regie voeren op de uitvoering van de raadsbesluiten en mocht blijken, dat de 

transformatie, renovatie en verduurzaming van het Klooster niet binnen de door 

Coalitieprogramma 2022 – 2026 
  

11 

 

 

de gemeenteraad vastgestelde kaders kunnen worden gerealiseerd, dit voor de 

gemeenteraad aanleiding kan zijn voor een heroverweging. 

De coalitiepartijen … 

•  Houden vast aan het voornemen om het Klooster te transformeren naar een 

sociaal-cultureel knooppunt. 

•  Geven opdracht om tijdelijke huisvesting voor de huidige gebruikers te regelen 

gedurende de periode dat het Klooster niet gebruikt kan worden vanwege de 

(renovatie)werkzaamheden. De kosten van tijdelijke huisvesting zijn nog niet 

opgenomen in de begroting.  

 

Regionale samenwerking 

In de raadsagenda staat … 

•  Voortzetten van de samenwerkingen in de regio in diverse gremia en op diverse 

beleidsterreinen. 

 

De coalitiepartijen … 

•  Vragen het college om tijdens oordeelsvormende avonden, bij het agendapunt 

‘Berichten uit het college’, op hoofdlijnen een terugkoppeling te geven over 

onderwerpen die in regionale overleggen zijn besproken en relevant kunnen 

zijn voor de gemeenteraad in verband met zijn kaderstellende en controlerende 

taak. 

•  Verzoeken het college, door bijvoorbeeld infographics, inzichtelijk te maken wat 

de verschillende samenwerkingsverbanden bijdragen, hoe de governance-

structuur is en welke rol de gemeente Nuenen c.a. daarin heeft. 

 

Meerjarenbegroting 

In de raadsagenda staat … 

•  Bewaken van de financiële consequenties van besluitvorming en uitvoering op 

het verloop van de meerjarenbegroting, zodat tijdig tussentijdse bijsturing en/of 

heroverweging door de gemeenteraad plaats kan vinden. Hiertoe dienen in 

raadsvoorstellen en tussentijdse rapportages, de financiële consequenties op 

het verloop van de meerjarenbegroting beter inzichtelijk gemaakt te worden.  

 
De coalitiepartijen … 

•  Zetten in op goed en degelijk financieel beleid. 

Coalitieprogramma 2022 – 2026 
  

12 

 

•  Zijn voorzichtig met begroten, omdat vanaf het jaar 2026 grote onduidelijkheid 

bestaat over de hoogte van het gemeentefonds (o.m. opschalingskorting). 

Daarnaast ontvangt de gemeente Nuenen c.a. een lagere uitkering uit het 

gemeentefonds als gevolg van herijking die ingaat op 1 januari 2023. 

•  Vinden dat de auditcommissie belangrijke taken uitvoert en willen constructief 

samenwerken met deze commissie. 

•  Laten in samenspraak met de auditcommissie onderzoeken of er 

mogelijkheden zijn om de tussentijdse rapportages ook te gebruiken als 

(bij)sturingsinstrument. 

 

Coalitieprogramma 2022 – 2026 
  

13 

 

Thema’s   va n de coali ti e  

Naast de uitwerking van de thema’s die zijn opgenomen in de raadsagenda 2022 – 

2026, willen de coalitiepartijen ook inzetten op onderstaande thema’s. De 

coalitiepartijen vinden dit belangrijke onderwerpen en willen daaraan ook prioriteit 

geven. 

 

Visie op het centrum 

De coalitiepartijen … 

•  Onderstrepen de opgave in de Omgevingsvisie Nuenen om het centrum van 

Nuenen nog aantrekkelijker te maken en de opgave conform hetgeen over het 

centrum is opgenomen in de structuurvisie Wereld van Van Gogh. 

•  Voeren vanuit ruimtelijk oogpunt regie over de ontwikkelingen in het centrum 

van Nuenen in het belang van (leefbaarheids-)kwaliteit en (economisch) 

functioneren van het centrum. 

•  Laten in 2022 nog de Centrumvisie uit 2010 actualiseren en een toetsingskader 

opstellen, zodat door de gemeente gewenste ontwikkelingen die geïnitieerd 

worden door derden (o.a. vastgoedeigenaren), getoetst en gefaciliteerd kunnen 

worden.  

•  Het actualiseren van de Centrumvisie is bij uitstek geschikt voor een 

participatieproces.  

 

Ondernemersfonds 

De coalitiepartijen … 

•  Vinden duurzaamheid een belangrijk thema en willen ondernemers stimuleren 

om duurzaamheidsmaatregelen te treffen. Daarbij willen deze partijen de 

ondernemers ondersteunen om effectiever met energie om te gaan en hierin 

gezamenlijk op te trekken. Een ondernemersfonds zou mogelijkheden kunnen 

bieden om gelden te genereren waarmee ondernemers duurzaamheids-

maatregelen kunnen financieren. De gemeente heeft daarbij een faciliterende 

en verbindende rol. 

•  Laten onderzoeken: 

o  of een ondernemersfonds gericht op duurzaamheid kansen biedt; 

o  hoe dit fonds vorm gegeven kan worden; 

o  hoe dit fonds gefinancierd kan worden. 

Coalitieprogramma 2022 – 2026 
  

14 

 

Op basis van deze bevindingen neemt de gemeenteraad, op basis van vooraf 

bepaalde criteria, een besluit over het wel of niet invoeren van een 

ondernemersfonds. 

 

Wijkgericht werken 

De coalitiepartijen … 

•  Realiseren zich dat de gemeente Nuenen c.a. al een goede score/basis heeft 

qua sociale cohesie en dat op een groot aantal terreinen al intensief samen 

gewerkt wordt. Desondanks wordt open gestaan voor verbeteringen.  

•  Vinden leefbare wijken, vroeg signalering om zodoende een beroep op 

(duurdere) zorgvoorzieningen te beperken en actieve inwoners die naar elkaar 

omkijken, belangrijke speerpunten die mogelijk door een wijkgerichte aanpak 

nog beter gestimuleerd kunnen worden. 

•  Geven opdracht om een visie op wijkgericht werken met kwantificeerbare 

doelen op te stellen die gekoppeld wordt aan provinciale uitgangspunten.  

•  Willen op basis van de vastgestelde visie Wijkgericht werken in het kader van 

een pilot het bestaande project Zorgzame buurten in één wijk intensiveren. 

Naar aanleiding van de evaluatie van de pilot kan de gemeenteraad  besluiten 

om deze aanpak om te zetten naar regulier beleid. 

 

Groen, biodiversiteit en buitengebied  

De coalitiepartijen … 

•  Willen: 

o  de biodiversiteit in de bebouwde kom van de kernen vergroten; 

o  natuurinclusief bouwen stimuleren; 

o  bloemrijke bermen bevorderen; 

o  educatie over groenaanpak faciliteren; 

o  herenboeren faciliteren; 

en zullen hiertoe met concrete plannen komen. 

•  Laten onderzoeken of er mogelijkheden zijn om het afkoppelen van de 

hemelwaterafvoer bij wegen en bedrijventerreinen te intensiveren en wat 

daarvoor dan nodig is (inclusief kostenramingen). 

•  Stimuleren het waterbewustzijn van inwoners door het aantrekkelijk maken van 

het vergroenen van tuinen. 

Coalitieprogramma 2022 – 2026 
  

15 

 

 

•  Bevorderen de transitie van het landelijk gebied door samen met agrarische 

ondernemers die willen stoppen, op zoek te gaan naar oplossingen voor de 

toekomst, zodat zij hun agrarische bedrijfsactiviteiten kunnen beëindigen. 

Spelen en bewegen 

De coalitiepartijen … 

•  Willen dat alle Nuenense jeugdigen kunnen spelen en bewegen in de openbare 

ruimte. 

•  Constateren dat de grote speelplek in Nuenen-Zuid aan de Pastoorsmast een 

groot succes is bij de Nuenense jeugd en deze partijen willen dit ook graag in 

Nuenen-Noord realiseren. 

•  Willen voor de oudere jeugd (10+) via een omgevingsdialoog een speel- en 

ontmoetingsplek met bijvoorbeeld een Cruijffcourt creëren in Nuenen-Noord. 

•  Geven opdracht om samen met de (jeugdige) inwoners van Nuenen-Noord 

deze speel- en ontmoetingsplek te ontwerpen en te realiseren op de locatie aan 

de Lissevoort. 

 

 

Coalitieprogramma 2022 – 2026 
  

16 

 

A mbteli j ke  doorberekeni ng  

Hieronder is per thema kort aangegeven of er rekening moet worden gehouden met 

extra kosten. De verwachting is dat de werkzaamheden kunnen worden uitgevoerd  

binnen de huidige ambtelijke capaciteit. Daarom is geen formatie-uitbreiding 

opgenomen met uitzondering van de visie op het centrum. Aan het einde van deze 

paragraaf is een tabel met een totaaloverzicht opgenomen. 

 

Wonen 

In de bestaande begroting is al rekening gehouden met het opstellen van de bouwgids 

voor Nuenen en het uitvoeren van de verkenning naar nieuwbouwkansen in 

Nederwetten. Het idee is dat Gerwen in de verkenning wordt meegenomen. 

Vooralsnog wordt er vanuit gegaan, dat dit binnen het bestaande budget kan worden 

uitgevoerd. 

 

In de raadsagenda en het coalitieprogramma is een prioritering aangebracht. 

Ambtelijke capaciteit wordt vooral ingezet op de projecten/plannen/ontwikkelingen die 

vallen binnen die prioritering. Omvangrijke woningbouwprojecten die niet vallen binnen 

de prioritering en waarover nog geen afspraken zijn gemaakt, krijgen een lagere 

prioritering. Dit betekent dat deze woningbouwprojecten alleen worden opgepakt als 

hier voldoende ambtelijke capaciteit voor beschikbaar is. Mocht de gemeenteraad 

besluiten dat een omvangrijk woningbouwproject met een lagere prioritering toch 

opgepakt moet worden en dit niet kan binnen bestaande ambtelijke capaciteit, dan 

moet de gemeenteraad een keuze maken wat tijdelijk niet wordt opgepakt dan wel 

extra budget beschikbaar stellen voor ambtelijke inzet. 

 

Voor het in beeld brengen van de (on)mogelijkheden om een zelfbewoningsplicht in te 

voeren is wel extra budget nodig. Daarom is een bedrag van € 15.000 opgenomen. 

 

Huisvesting voor Sinti 

In de bestaande begroting zijn kosten voor renovatie van de woonwagenlocaties 

Kremersbos en Bosweg en voor het vervangen van woonwagens op de locatie 

Bosweg, alsmede de kosten van inhuur, opgenomen. De verwachting is dat met deze 

bestaande budgetten een start met de renovatie kan worden gemaakt. Daarom zijn 

geen aanvullende budgetten opgenomen. Daarbij wordt wel de aantekening gemaakt, 

Coalitieprogramma 2022 – 2026 
  

17 

 

dat gelet op het huidige kostenniveau van materialen en arbeid deze budgetten 

onvoldoende zijn om beide woonwagenlocaties in deze bestuursperiode volledig te 

renoveren. 

 

In de bestaande begroting is geen rekening gehouden met een gefaseerde renovatie. 

De verwachting is dat de gemeente nu een langere periode het beheer en onderhoud 

voor haar rekening moet nemen en dat er langer een projectleider moet worden 

ingehuurd dan waarmee in de bestaande begroting rekening is gehouden. Daarom is 

hiervoor een bedrag van € 150.000 per jaar opgenomen voor de periode dat de 

locaties nog niet zijn overgedragen. 

 

Kloostertuin 

De raad heeft voor het opstarten van het project Kloostertuin een voorbereidingskrediet 

beschikbaar gesteld. In de tussentijdse rapportage voorjaar 2022, die in juli 2022 in de 

gemeenteraad wordt behandeld, wordt aanvullend budget gevraagd voor extra 

ambtelijke capaciteit. Het gaat om extra capaciteit naast de interne projectleider. Het 

onderzoek naar de woningbouwprogrammering in relatie met grondopbrengsten en 

(exploitatie)kosten kan naar verwachting binnen het bestaand budget (inclusief het 

aanvullend budget uit de tussentijdse rapportage) worden uitgevoerd.  

 

Woonzorgvisie ouderen 

Voor de woonzorgvisie is een bedrag (€ 12.500) in de begroting opgenomen. De 

verwachting is dat dit bedrag niet toereikend zal zijn. Daarom is een extra bedrag van  

€ 10.000 opgenomen. 

 

WMO en jeugdzorg 

Het opstellen van een maatregelennotitie kan binnen de bestaande ambtelijke 

capaciteit.  

 

De coalitiepartijen geven ruimte voor het uitvoeren van pilots. Aangezien op dit 

moment nog geen concrete plannen voor pilots zijn, zijn hiervoor in de ambtelijke 

doorberekening geen kosten opgenomen. 

Eeneind West 

De verwachting is dat de kosten van deze opgave opgevangen kunnen worden binnen  

bestaande budgetten.  

Coalitieprogramma 2022 – 2026 
  

18 

 

Mobiliteit in relatie met leefbaarheid  

In het raadsvoorstel Studie (verkeers-)leefbaarheid en bereikbaarheid Bundelroutes 

Nuenen van 4 november 2021, zijn de totale kosten (i.c. bruto investeringen) van alle 

maatregelen en inhuur uit het Voorkeursalternatief (VKA) geraamd op ruim € 26,7 

miljoen, exclusief BTW. In dit bedrag is bijvoorbeeld geen rekening gehouden met 

eventuele subsidies en fasering. In de bestaande begroting zijn de investeringen  

opgenomen die gepland zijn tot en met 2026, zoals bijvoorbeeld de Smits van 

Oyenlaan, aansluiting Gerwen ZO en enkele kleinere projecten, voor een bedrag van 

circa € 12 miljoen. Dit betekent dat er extra budget opgenomen zou moeten worden in 

deze ambtelijke doorberekening. Om een reëel bedrag op te nemen wordt ambtelijk 

aanbevolen om een fasering aan te brengen, waarbij rekening wordt gehouden met de 

subsidievoorwaarden die door de provincie zijn gesteld. In het overzicht van de 

ambtelijke doorberekening is vooralsnog geen bedrag opgenomen. 

 

Ten aanzien van het verkeersveiliger maken van de schoolomgeving wordt opgemerkt 

dat de gemeente hier aan mee werkt. De gemeente heeft structureel overleg (i.c. 2 

keer per jaar) met schoolbesturen en de verkeerscoördinatoren van de basisscholen 

over de verkeersveiligheid rondom de school. De gemeente en de provincie 

verstrekken subsidies om scholen in staat te stellen voorlichting te geven en 

maatregelen te nemen. Inmiddels is er een schoolzone gerealiseerd rondom de 

Dassenburcht en Crijnsschool en zijn er gesprekken over het realiseren van een 

schoolzone rondom de Nieuwe Linde. Binnen de bestaande begroting zijn hiervoor 

budgetten opgenomen en het gaat om reguliere werkzaamheden.  

 

Energietransitie 

In het kader van de energietransitie heeft de gemeente rijksmiddelen ontvangen. De 

gemeenteraad heeft in 2021 besloten om het deel van deze middelen dat niet direct is 

besteed, te storten in de reserve Klimaatmiddelen, zodat deze middelen te zijner tijd 

ingezet kunnen worden voor energieloketten, wijkaanpak en transitievisie warmte. De 

prioritering van de coalitiepartijen sluit hierop aan. In deze reserve zit momenteel een 

bedrag van circa € 227.000. Voor de besteding van dit bedrag zijn reeds plannen 

gemaakt die aansluiten op de raadsagenda en het coalitieprogramma. 

 

Er is echter geen budget gereserveerd voor het stimuleren van ondernemers en 

eigenaren van andere gebouwen dan woningen om zonnepanelen op daken te leggen. 

Het zou goed zijn om te inventariseren wat er nodig is om er voor te zorgen dat de 

Coalitieprogramma 2022 – 2026 
  

19 

 

eigenaren van deze andere gebouwen verduurzamingsmaatregelen nemen. Daarom is 

een bedrag van € 20.000 opgenomen. 

 

Om inzichtelijk te maken wat er voor nodig is om gemeentelijke gebouwen te 

verduurzamen, zoals bijvoorbeeld het energieneutraal maken, is een budget van  

€ 15.000 opgenomen. Voor het onderzoek naar (on)mogelijkheden voor Warmte 

Koude Opslag in de Kloostertuin is een budget van € 20.000 opgenomen. 

 

Ten aanzien van energiearmoede ontvangt de gemeente rijksgelden. Ambtelijk wordt 

geadviseerd deze middelen in te zetten voor het beoogde doel. In de ambtelijke 

doorberekening is hiervoor geen aanvullend budget opgenomen. 

 

Accommodatie(beleid) 

Deze opgave is onderdeel van de reguliere werkzaamheden en hiervoor is budget in 

de bestaande begroting. 

 

Tweede sporthal 

In de bestaande begroting is budget opgenomen voor het onderzoek naar een tweede 

sporthal.  

 

Het Klooster 

Ambtelijk is al onderzoek gedaan naar de mogelijkheden van tijdelijke huisvesting van 

gebruikers van het Klooster gedurende de renovatieperiode. Momenteel zijn er twee 

opties in beeld, namelijk de aankoop van een gebouw dat vervolgens verbouwd moet 

worden om als tijdelijke huisvesting te kunnen dienen en de huur van tijdelijke units 

voor een periode van naar verwachting anderhalf jaar. De kosten voor beide opties zijn 

aanzienlijk en tegelijkertijd lopen de kosten nogal uiteen. Ambtelijk wordt geadviseerd 

om voor deze opgave geen bedrag op te nemen in de ambtelijk doorberekening. In 

plaats daarvan zou deze opgave en de kosten die hieraan verbonden zijn, met elkaar 

nader verkend kunnen worden binnen het BOB-model, zodat de gemeenteraad te 

zijner tijd een afgewogen besluit kan nemen. 

 

Regionale samenwerking  

Deze opgave is onderdeel van de reguliere werkzaamheden en hiervoor is budget in 

de bestaande begroting.  

Coalitieprogramma 2022 – 2026 
  

20 

 

Meerjarenbegroting 

Deze opgave is onderdeel van de reguliere werkzaamheden en hiervoor is budget in 

de bestaande begroting.  

 

Visie op het centrum 

Voor het actualiseren van visie op het centrum is in de ambtelijk doorberekening een 

bedrag van € 50.000 opgenomen. Daarnaast vraagt deze opgave ambtelijk inzet van 

bij voorkeur een interne projectleider. Dit vergt interne capaciteit van 0,5 fte voor één 

jaar die dus niet voor andere opgaven kan worden ingezet. Om dit op te vangen is het 

mogelijk noodzakelijk om tijdelijk extra capaciteit in te huren. Hiervoor moet rekening 

gehouden worden met een bedrag van circa € 40.000. Dit budget is opgenomen. 

 

Ondernemersfonds 

Voor het onderzoek naar (on)mogelijkheden van het invoeren van een 

ondernemersfonds is een budget van € 25.000 opgenomen. 

 

Wijkgericht werken 

Het opstellen van een visie op wijkgericht werken gekoppeld aan provinciale 

uitgangspunten kan binnen de bestaande ambtelijke capaciteit.  

 

Het uitvoeren van een pilot met een goede leercurve, vraagt om een pilot van 

tenminste twee jaren. De kosten voor deze pilot zijn mede afhankelijk van de wensen 

van de gemeenteraad. Als indicatie is een budget van € 100.000 opgenomen. 

 

Groen, biodiversiteit en buitengebied 

In de bestaande begroting is budget opgenomen voor natuur- en 

landschapsontwikkeling met dekking uit de bestemmingsreserve groen voor rood. Daar 

kunnen de opgaven genoemd onder het eerste punt uit bekostigd worden. Het in 

gesprek gaan met agrarische ondernemers is onderdeel van de reguliere 

werkzaamheden en hiervoor is budget in de bestaande begroting.  

 

Ten aanzien van het afkoppelen van hemelwaterafvoer op bedrijventerreinen wordt 

opgemerkt dat alle bedrijventerreinen in Nuenen zijn voorzien van een gescheiden 

rioolstelstel met uitzondering van Eeneind I. Het gescheiden rioolstelsel is 

gedimensioneerd op de normen die toentertijd golden. Inmiddels zijn er nieuwere 

Coalitieprogramma 2022 – 2026 
  

21 

 

normen. Daarbij is er sprake van een aantal knelpunten. Het zou wenselijk zijn als er 

meer bedrijven dan de huidige, ook maatregelen nemen om de afvoer van het 

hemelwater af te koppelen van de riolering en dit op eigen terrein op gaan vangen. 

 

Ambtelijk wordt geadviseerd om in overweging te nemen om voor het bedrijventerrein 

Eeneind II een pilot te starten. Doel van pilot is om ondernemers en bedrijven te 

stimuleren om de afvoer van hemelwater af te koppelen en op eigen terrein op te 

vangen. Hiervoor zouden deze ondernemers en bedrijven een subsidie kunnen 

aanvragen bij de gemeente. Gedacht wordt  aan een subsidieplafond van € 100.000. 

Daarbij komt nog een bedrag van € 25.000 voor ambtelijke inzet voor het in 

behandeling nemen en afwikkelen van subsidieaanvragen. 

 

Spelen en bewegen 

Voor het ontwikkelen en realiseren van een speel- en ontmoetingsplek aan de 

Lissevoort is budget opgenomen in de begroting. De verwachting is dat dit bedrag niet 

voldoende zal zijn, een en ander is afhankelijk van het plan dat gerealiseerd wordt. 

Voor nu is geen aanvullend budget opgenomen. 

 

De kosten van een Cruijffcourt bedragen circa € 160.000. 

 

Coalitieprogramma 2022 – 2026 
  

22 

 

Overzicht ambtelijke doorberekening coalitieprogramma 

 

 

Onderwerp 

Budget* 

structureel/ 

(in €) 

incidenteel 

Wonen 

Onderzoek (on)mogelijkheden 

15.000 

incidenteel 

invoeren zelfbewoningsplicht 

Huisvesting 

Inhuur projectleider en beheer en 

150.000 

incidenteel tot 

Sinti 

onderhoud 

(per jaar) 

overdracht 

van locaties 

Woonzorgvisie  Opstellen woonzorgvisie 

10.000 

incidenteel 

Mobiliteit 

Uitvoeren maatregelenpakket VKA 

PM 

incidenteel 

Energie-

transitie 

Energie-

transitie 

Energie-

transitie 

Inventarisatie wat er nodig is om te 

20.000 

incidenteel 

stimuleren dat  er verduurzamings-

maatregelen aan andere gebouwen 

dan woningen worden gerealiseerd 

Inzichtelijk maken wat er voor nodig is 

15.000 

incidenteel 

om gemeentelijke gebouwen 

energieneutraal te maken 

Onderzoek naar (on)mogelijkheden 

20.000 

incidenteel 

van Warmte Koude Opslag in de 

Kloostertuin 

Visie op  het 

Actualiseren visie op het centrum 

50.000 

incidenteel 

centrum 

Visie op het 

Extra capaciteit 0,5 fte gedurende één 

40.000 

incidenteel 

centrum 

jaar 

Ondernemers- 

Uitvoeren onderzoek 

25.000 

incidenteel 

Fonds 

Wijkgericht 

Kosten pilot 

100.000 

incidenteel 

werken 

Groen 

Subsidie voor bedrijven om 

125.000 

incidenteel 

hemelwaterafvoer af te koppelen 

optioneel 

(inclusief kosten ambtelijke inzet) 

Spelen en 

Kosten Cruijffcourt 

160.000 

incidenteel 

bewegen 

 

Totaal 

optioneel 

680.000 

 

* in budgetten is geen rekening gehouden met fasering, subsidie, afschrijving enz. 

Coalitieprogramma 2022 – 2026 
  

23 

 

De doorrekening van het coalitieprogramma gaat vooralsnog alleen over incidentele 

kosten. Deze hebben dus geen effect op het huidige structurele begrotingssaldo. 

Voorstel is om deze incidentele kosten te bekostigen uit de algemene reserve, die 

vanwege het positieve rekeningsaldo 2021 (zijnde een bedrag van circa € 1,5 miljoen) 

voldoende ruimte biedt. 

 

Begroting 2022 – 2025 

Ter informatie is hieronder de huidige stand van zaken (inclusief tussentijdse 

rapportage voorjaar 2022) met betrekking tot de begroting 2022 – 2025 opgenomen. 

  
Saldo begrotingsresultaat 
Primaire begroting 
Vastgestelde begrotingswijzigingen  
(incl. afronding) 
Actueel saldo begrotingsresultaat 

 

   

2022 
102.639 

807.361 
910.000 

 

 

2023 
304.679 

613.321 
918.000 

 

 

 

 

2024 
210.886 

2025 
730.740 

2026 
730.740 

608.114 
682.260 
819.000  1.413.000  1.413.000 

682.260 

 

 

Structureel begrotingsresultaat  

2022 

2023 

2024 

2025 

2025 

Primaire begroting  
Vastgestelde begrotingswijzigingen  
(incl. afronding) 
Actueel saldo structureel begrotingsresultaat 
Maartbrief  
Aanpassing indexering tov begroting 2022  
(dekking meicirculaire 2022) 
Structurele doorwerking jaarrekening 2021  
Tussentijdse rapportage 2022, geschat 
 structureel effect 
Actueel saldo structureel begrotingsresultaat 

 

 

451.594 

126.414 

12.086 

407.940 

407.940 

877.406 
1.329.000 

614.586 
741.000 

0  1.055.000  1.529.000  1.801.000 

683.060 

608.914 
683.060 
621.000  1.091.000  1.091.000 
213.000 

 

 

PM 
PM 

 

 

 

 

 

 

-1.000.000  -1.000.000  -1.000.000  -1.000.000  -1.000.000 
329.000  1.796.000  2.150.000  2.892.000  1.304.000 

Ter informatie is hieronder de actuele stand van de algemene reserve opgenomen, 

inclusief de verwachte toevoeging van het positieve resultaat uit 2021. 

Stand algemene reserve 
Saldo algemene reserve op 1-1-2022, exclusief rekeningresultaat 2021 
Toevoeging algemene reserve 2022 cf. voorstel resultaatbestemming 2021 
Nieuwe saldo 2022 

2022 
5.554.000 
1.557.000 
7.111.000 

 

 

Coalitieprogramma 2022 – 2026 
  

24 

