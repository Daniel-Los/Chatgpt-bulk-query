Voorwoord 

Voor u ligt het hoofdlijnenakkoord van de RVP, VVD en het CDA met drie belangrijke 
woorden in de titel: Samen verder bouwen. In dit akkoord beschrijven wij onze ambities 
op hoofdlijnen voor de periode 2022-2026. 

We gaan als coalitie RVP, VVD en CDA samen verder. 
Samen met de gemeenteraad, inwoners, bedrijven, verenigingen, professionele partners 
en ambtelijke organisatie bouwen we letterlijk en figuurlijk verder aan onze mooie 
gemeente. We gaan hun kennis en ideeën nog meer benutten. Dat vraagt ook iets van 
onze inzet. We kijken daarbij ook verder: wat betekenen de ambities voor nu en de 
toekomst. 

De uitgangspositie is goed. We staan er financieel goed voor en er zijn voldoende buffers 
om risico's op te vangen. We hebben een goed voorzieningenniveau. De vijf dorpen en 
het buitengebied liggen er over het geheel genomen goed bij. 

Een aantal ontwikkelingen maakt dat we niet achterover kunnen leunen. We kijken 
vooruit en gaan nog gerichter aan de slag met de opgaven. Daarom actualiseren we de 
toekomstvisie en ontwikkelen we een omgevingsvisie. Hierbij maken we gebruik van de 
rapportages en actuele gegevens die er zijn. 

Dit hoofdlijnenakkoord werken we uit in een collegewerkprogramma, dat we aanbieden 
aan de raad. Daarin gaan we in op wat er nodig is om de ambities te realiseren. Denk 
daarbij aan welke activiteiten we in welk jaar willen realiseren, wat het mag kosten en 
welke capaciteit nodig is. Hiermee willen we nadrukkelijk(er) sturen op de ambities en 
bouwen we samen verder aan de toekomst. 

2 

1.

Bestuur en Ondersteuning 

Participatie versterken 
We willen inwoners, bedrijven en verenigingen meer en beter meenemen in onze 
plannen. We bedenken aan de voorkant goed wie we op welke manier betrekken. 
Initiatieven uit de samenleving ondersteunen we met raad en daad. 

Regionaal samenwerken 
Voordelen van regionaal samenwerken combineren we met de kracht van ons lokaal 
bestuur. Een lokaal bestuur dat wordt ondersteund door een eigen, krachtige, 
zelfstandige ambtelijke organisatie. 

We gaan voor een verbeterde afstemming met buurgemeenten over planvorming die 
elkaars grondgebied raken. 

2. Veiligheid 

Veilige leefomgeving behouden 
Het is goed wonen in Rucphen. En daar hoort een veilige leefomgeving bij. Het is voor 
ons een belangrijke taak om de veiligheid in de gemeente zoveel mogelijk te blijven 
garanderen. 

We blijven actief samenwerken met buurtpreventie en politie. De BOA capaciteit zetten 
we effectief en efficiënt in. 

We maken ons zorgen over de overlast en ondermijnende activiteiten en pakken deze 
aan. Samen met onze partners willen we hier zowel in preventieve als in repressieve zin 
uitvoering aan geven. 

3.

Verkeer, vervoer en waterstaat 

Verkeersveiligheid vergroten 
Nu de omleiding bijna gereed is gaan we aan de slag met het onderliggende wegennet. 
Hiermee weren we ongewenst (vracht)verkeer uit de dorpen en verhogen we de 
verkeersveiligheid. Daarnaast pakken we verkeersknelpunten aan. 

Mobiliteit bevorderen 
Onze dorpen willen we toegankelijk en bereikbaar houden. Het is van groot belang dat 
bestaande busverbindingen (inclusief de dorpsbus) behouden blijven. Tevens maken we 
ons sterk voor een rechtstreekse busverbinding naar het treinstation Etten-Leur. 

4.

Economie 

Ondernemerschap faciliteren 
Voor een financieel gezonde gemeente is een grote mate van bedrijvigheid essentieel. 
Bedrijvigheid die niet alleen zorgt voor werkgelegenheid van inwoners (ook uit de regio) 
maar tegelijkertijd een bijdrage levert aan de leefbaarheid in de dorpen. 

We zijn een ondernemende gemeente. Bedrijven die willen uitbreiden en/of ontwikkelen, 
faciliteren we op bestaande of daarvoor juiste locaties. We staan voor een gezonde 
toekomst van de agrarische sector. Daarbij is een duidelijk langetermijnperspectief van 
groot belang. 

Er dient sprake te zijn van een goede balans tussen ondernemerschap en ontwikkelingen 
als duurzaamheid en klimaat. 

3 

5. Onderwijs 

Onderwijs goed huisvesten 
De komende collegeperiode starten we met de eerste projecten uit het Integraal 
Huisvestingsplan (IHP). In St. Willebrord wordt voor de Heilinde vernieuwbouw 
gerealiseerd. In Rucphen kijken we met de St. Martinusschool en Het Palet hoe we 
samen de huisvestingsvraag het beste kunnen realiseren. In Sprundel werken we aan de 
uitbreiding van De Vinkenbos. De huisvesting in de dorpen Schijf en Zegge komen op 
grond van het IHP in de volgende collegeperiode aan bod. 

Voor de bekostiging van deze plannen vormen we een bestemmingsreserve. 

6.

Sport, cultuur en recreatie 

Sterk maken voor vitale verenigingen 
Verenigingen met al hun vrijwilligers zorgen voor de leefbaarheid en sociale cohesie in de 
dorpen. Een goede samenwerking met de verenigingen is cruciaal. Wij maken ons 
daarom sterk voor een vitaal verenigingsleven. 

Iedereen beweegt mee 
Bewegen, sporten en deelnemen aan culturele activiteiten is belangrijk voor iedereen. 
Het houdt je gezond, zowel fysiek als mentaal. We willen dan ook dat iedereen kan 
deelnemen. Mensen die dat om wat voor reden dan ook moeilijk of niet kunnen, 
faciliteren we. 

Slim investeren in accommodaties 
We blijven investeren in sportaccommodaties en (sport)voorzieningen. Daarbij hebben 
we oog voor een goede spreiding over de vijf dorpen. De investeringen moeten in 
verhouding zijn met het aantal gebruikers. 

We ronden de ontwikkelingen in de Binnentuin af. 

Optimaliseren gebruik dorpshuizen 
Elk dorp beschikt over een eigen dorpshuis. Doel ervan is activiteiten organiseren voor de 
samenleving in brede zin. Samen met betrokkenen optimaliseren we de exploitatie en het 
onderhoud en beheer van de dorpshuizen. 

Voorzieningen faciliteren voor jong en oud 
We creëren in overleg met de directe omgeving voldoende aantrekkelijke speelplaatsen 
binnen nieuwe wijken of nieuw her-in-te-richten wijken. Alle dorpen hebben groene, 
schone en veilige speelplekken voor kinderen. Voor volwassenen richten we openbare 
sport- en beweegplekken in. 

Inzetten op groen 
Groen is belangrijk voor de leefbaarheid. We geven uitvoering aan de beleidsplannen 
Groen R en BOOM. 

7.

Sociaal domein 

Iedereen doet mee 
Iedereen moet mee kunnen doen, niemand valt buiten de boot. We gaan daarbij ook uit 
van de zelfredzaamheid van inwoners. Uitgangspunt blijft dat de gemeentelijke taken op 
het gebied van het sociaal domein uitgevoerd worden binnen de wettelijke normen. 

Wij vinden het belangrijk dat mensen zo lang mogelijk actief mee kunnen doen in hun 
eigen woonomgeving. Samen met alle betrokken partijen geven we invulling aan wonen 
en zorg, zo dicht mogelijk bij huis. 

4 

Inzetten op preventie 
Samen met onze partners zetten we ons nog meer in op preventie en integraliteit om de 
zelfredzaamheid te bevorderen en zwaardere en duurdere zorg te voorkomen. 

Scholing is de basis 
Kinderen moeten zich thuis voelen op school. We zorgen voor een veilige 
schoolomgeving. 

We willen dat kinderen niet zonder diploma van school gaan. Samen met betrokkenen 
willen we dit realiseren. 

Aandacht hebben voor armoede 
Armoede is niet alleen een financieel probleem, maar ook een zaak van niet mee kunnen 
doen in de samenleving. We staan een actief armoedebeleid voor. 

8.

Volksgezondheid en milieu 

Naar een gezonde generatie 
We hechten belang aan een gezonde leefstijl voor alle inwoners. In het lokaal 
Preventieakkoord hebben we de krachten gebundeld om een stap te zetten naar een 
gezond en vitaal Rucphen. We voeren dit verder uit. 

Naar een duurzame gemeente 
Rucphen wil op termijn energie- en klimaatneutraal zijn. We volgen daarin het landelijk 
tempo. We geven uitvoering aan de Regionale Energiestrategie, de gemeentelijke visies 
op zonne- en windenergie en duurzaamheid en de Transitievisie warmte. 
We richten ons in eerste instantie op zonne-energie. De windprojecten en de aanvragen 
hiervan komen eerst pas na 2030 mogelijk in beeld. 

9.

Volkshuisvesting, ruimtelijke ordening en stedelijke vernieuwing 

Bevorderen lokale binding 
We zetten in op een aantrekkelijk en gevarieerd woningaanbod. We gaan de komende 
periode nadenken voor wie, wat en waar we willen bouwen. Hierbij nemen we de regie in 
handen en actualiseren we de Woonvisie. 

We willen inwoners graag de mogelijkheid bieden om in de gemeente Rucphen te blijven 
wonen of er naar terug te keren. Hiervoor creëren we voldoende mogelijkheden. 

Optimaliseren dorpskernen 
De kernen vormen het kloppend hart van de dorpen. We verkennen de mogelijkheden 
voor het optimaliseren ervan. 

Huisvesten arbeidsmigranten en statushouders 
Arbeidsmigranten zijn niet meer weg te denken bij onze bedrijven en zijn nodig voor de 
economie. We zetten in op goede huisvesting voor deze doelgroep op de daarvoor meest 
geschikte locaties. We voldoen aan de wettelijke taak om statushouders te huisvesten. 
Hiervoor trekken we samen op met gemeenten in de regio. 

Financiën 
De begroting moet structureel op orde zijn. Daarbij hebben we blijvende aandacht voor 
de risicoparagraaf en het weerstandsvermogen. 
We hanteren twee uitgangspunten. Ten eerste gaat bezuinigen voor lastenverzwaring. 
Ten tweede hanteren we voor de OZB maximaal 2% verhoging per jaar. 

Getekend te Rucphen, 3 juni 2022 

5 

Laura Matthijssen-de Jong (RVP) 

Martijn Gijzen ( 

René Lazeroms (VVD) 

Hilde Spijkers-Suijkerbuijk (VVD) 

Suzanne Breedveld-de Ruiter (CDA) 

Annemiek Engelen-Vervaart (CDA) 

