PUUR RUCPHEN2030 

           

2030

 

 
Toekomstvisie gemeente Rucphen  
Vastgesteld 23 september 2015 

 

0 

0 

Puur Rucphen, maar dan anders! 

 
 
Puur Rucphen – met een groen blaadje tussen de vingers – is anno 2015 ons logo. Het staat voor het 
authentieke Brabantse leven in rust en ruimte. De Rucphense Bossen, De Heemtuin, de heide en de 
talloze  fiets-  en  wandelpaden.  De  gemeente  Rucphen  bestaat  uit  leefbare  dorpen  in  een 
aantrekkelijk  gebied.  Er  zijn  sterke  sociale  verbanden,  een  gevoel  van  geborgenheid  en 
saamhorigheid. In de dorpen is het goed wonen en vertoeven. En dat is de verdienste van inwoners, 
ondernemers, maatschappelijke organisaties en de gemeente.  
 
De  praktische  mentaliteit  en  een  gezonde  dosis  eigenwijsheid,  misschien  wel  kenmerkend  voor 
grensbewoners, zorgt ervoor dat wij  anno 2015 toegerust zijn op de voorliggende maatschappelijke 
opgaven. Toch is het niet vanzelfsprekend dat het over 20 jaar nog steeds zo is. De maatschappelijke 
en economische omstandigheden zijn blijvend veranderd. De verhouding tussen burgers onderling en 
tussen  burgers  en  de  overheid  is  –  onder  andere  door  individualisering  en  afnemende  collectieve 
middelen  –  sterk  aan  het  veranderen.  Na  de  conjuncturele  dip  zullen  de  woning-,  vastgoed  en 
retailmarkten volgens velen structureel nooit meer zijn als voorheen. 
 
Demografische  ontwikkelingen  vormen  een  belangrijke  maatschappelijke  opgave:  het  aantal 
jongeren in onze gemeente neemt af en er komen steeds meer ouderen. En waar we terecht trots 
zijn  op  onze  mooie  woonomgeving,  schuilen  er  achter  menig  voordeur  stevige  opgaven  rond 
participatie en gezondheid. Overigens met forse onderlinge verschillen tussen de kernen. 
 
De opgaven van de komende jaren zijn voor ons aanleiding om Puur Rucphen anders te gaan laden: 
naast  de  kracht  van  de  groene  omgeving,  gaan  we  ook  de  kracht  van  onze  inwoners  ermee  tot 
uitdrukking brengen.  
 
 
Verandering vooral in de manier waarop we werken 
inhoudelijke 
Deze  toekomstvisie  bouwt  voort  op  bestaand  beleid.  De  noodzaak  tot  een 
koerswijziging is tijdens het opstellen van deze visie niet naar voren gekomen. Wel hebben we in de 
perspectieven  op  deelterreinen  de  onderlinge  dwarsverbanden  verder  versterkt  zodat  onze  inzet 
effectiever zal zijn.   
 
Mede aanleiding voor het opstellen van een toekomstvisie is het traject Veerkrachtig Bestuur Noord-
Brabant.  Vanuit  een  analyse  van  voorliggende  maatschappelijke  opgaven  hebben  we  gezocht  naar 
een  toekomstbestendige  invulling  van  de  manier  waarop  we  die  opgaven  samen  met  inwoners, 
maatschappelijke en overheidspartners op kunnen pakken.  
 

 

1 

Radicaal  anders  wordt  onze  rol  als  overheid  en  onze  invulling  van  regionale  samenwerking:  van 
burgerparticipatie  naar  overheidsparticipatie,  en  van  samenwerking  omdat 
’t  moet,  naar 
samenwerking omdat ’t loont. 
Onze inhoudelijke en bestuurlijke keuzes hebben we uitgewerkt in de volgende perspectieven: 
 
1.  Aantrekkelijk wonen 
2.  Vrijetijdseconomie 
3.  Zorgzame en zelfredzame gemeenschappen 
4.  Overheidsparticipatie 
5.  Regionale samenwerking 
 
De eerste drie perspectieven geven aan wat we willen bereiken: in de gemeente Rucphen is het goed 
toeven voor inwoners en recreanten (living en leisure). De laatste twee perspectieven geven aan  hoe 
we gaan organiseren dat deze ambitie realiteit wordt. In de eerste drie perspectieven kiezen wij er 
nadrukkelijk voor om zo veel mogelijk uit te gaan van de kracht van onze inwoners (als burger of als 
ondernemer) en de eigenheid van de dorpen. Daarbij past een lokale overheid die dichtbij is, ruimte 
geeft en flexibel kan inspelen op wat nodig is. 

 

Visie op de toekomst samen gemaakt 
We  hebben  deze  toekomstvisie  opgesteld  in  intensieve  samenspraak  met  bewoners,  ondernemers 
en  vertegenwoordigers  van  maatschappelijke  organisaties.  Wij  zijn  ervan  overtuigd  dat  we  door 
volop  ruimte  te  geven  aan  inbreng  vanuit  de  samenleving,  hebben  gewerkt  aan  draagvlak  en 
inspiratie en daarmee de eerste stappen hebben gezet richting de uitvoering van deze visie. 
 
De toekomstvisie is opgesteld met inbreng van meer dan 300 betrokkenen: 
 
  175 bewoners die deel namen aan een bewonersavond in één van de vijf kernen  
  30  vertegenwoordigers  uit  de  3O’s  die  deel  namen  aan  twee  sessies  over  maatschappelijke 

opgaven en ontwikkelingsscenario’s  

  80 inwoners die de online vragenlijst invulden 
  De gemeenteraad, die zich samen met college en projectgroep in drie werkbijeenkomsten over 

de toekomstige ontwikkeling van de gemeente heeft gebogen 

 
Zoveel betrokkenen, zoveel meningen, maar toch ook een herkenbare rode draad. Deze is verwerkt 
in de voorliggende toekomstvisie en vormt de basis voor de gezamenlijke uitvoering ervan. Laten we 
nu doen waar we goed in zijn: de handen uit de mouwen! 
 
 

 

 

 

2 

1 

Aantrekkelijk wonen 

 

Ambitie 
 
In 2030 onderscheiden Rucphen, Schijf, Sprundel, St. Willebrord en Zegge zich regionaal in 
woonaantrekkelijkheid 
 
 
De  kwaliteiten  van  Rucphen  als  woongemeente  zijn  het  dorpse  gemeenschapsgevoel,  het 
kleinschalige groene karakter, de nabijheid van de bossen en het goede aanbod aan voorzieningen. 
Wij zijn de tuin voor onze eigen inwoners en de steden in de omgeving. Wij zijn tegelijk de groene 
long tussen het stedelijk gebied van Etten-Leur  en Roosendaal. Ons landschap is aantrekkelijk door 
de  gevarieerdheid  en  de  contrasten.  Wij  zijn  daardoor  aantrekkelijk  voor  wonen  en 
vrijetijdsbesteding (Living  en Leisure). 
 
Wij willen onze aantrekkingskracht versterken voor mensen die graag rustig landelijk willen wonen, 
maar wel dichtbij (groot)stedelijke voorzieningen en werk. Onze dorpen hebben allemaal een eigen 
karakter  en  het  is  er  goed  leven.  De  samenstelling  van  de  bevolking  is  daarbij  belangrijker  dan 
aantallen. In 2030 willen we qua woonaantrekkelijkheid bovengemiddeld scoren in de regio. 
 

inwoners  goed 

Onze inzet 
 
in  staat  zijn  om  zelf 
Wij  handelen  vanuit  de  overtuiging  dat  de  meeste 
verantwoordelijkheid te nemen voor hun huidige en toekomstige woon- en leefsituatie. We zijn voor 
een belangrijk deel afhankelijk van particulier en privaat initiatief, brengen partijen bij elkaar, maken  
zo  nodig  prestatieafspraken  en  stemmen  af  met  buurgemeenten  en  de  provincie  Noord-Brabant. 
Gericht stimuleren en faciliteren wij ontwikkelingen, zonder verantwoordelijkheden over te nemen.  
 
Meegroeien  met  de  samenleving  is  het  uitgangspunt,  evenals  het  inspelen  op  behoeften  van  de 
doelgroepen. Dit betekent een verschuiving in voorzieningen, bijvoorbeeld doordat de toenemende 
vergrijzing  de  vraag  naar  voorzieningen  voor  ouderen  doet  toenemen.  Het  leidt  ook  tot  het 
samengaan  of  verdwijnen  van  verenigingen  en  het  ontstaan  van  nieuwe.  Dit  is  een  continue 
beweging  en  laat  zich  moeilijk  regisseren.  Extra  aandacht  gaat  uit  naar  de  jongeren  en  ouderen, 
zowel  qua  voorzieningen-  als  woningaanbod.  Het  tegemoetkomen  aan  de  behoeften  van  deze 
doelgroepen 
is  van  belang  voor  een  evenwichtige  bevolkingssamenstelling  en  vitale 
gemeenschappen. 

 

 

 

3 

 
Wat betekent dit concreet de komende jaren ? 

 

  Onze belangrijkste opgave is het verbeteren van de uitstraling van onze kernen.  We laten deze 
weer meer onderdeel uitmaken van de landelijke omgeving door de relatie met het buitengebied 
te  herstellen.  We  trekken  het  landschap  en  de  natuur  de  kernen  in  zodat  dit  weer  onderdeel 
uitmaakt van de dagelijkse woonomgeving. We doen dit door het terugbrengen van het groen: 
groene dooradering, een groen hart en groene randen. 

  St.  Willebrord,  Sprundel  en  Rucphen  hebben  een  goed  voorzieningenniveau  en  dit  willen  we 
graag  zo  houden.  Wij  gaan  de  centra  aantrekkelijker  maken  door  uitvoering  van  de 
centrumplannen  met  ruimte  voor  voorzieningen  en  wonen,  bundeling  van  voorzieningen  en 
nieuwe horeca en terrassen. Wij streven naar meer levendigheid in de kernen. Hiermee worden 
de kernen interessanter voor onze toekomst, namelijk onze jongeren en onze gasten.  

  Schijf  en  Zegge  zijn  aantrekkelijke  kleine  woonkernen,  mede  doordat  deze  hun  relatie met  het 
buitengebied  nog  hebben.  Voor  de  meeste  voorzieningen  zijn  de  inwoners  aangewezen  op  de 
grotere  kernen  en  buurgemeenten.  Onze  inzet  is  om  in  samenspraak  met  de  bewoners  in  elk 
geval een ontmoetingsplaats te behouden. 

  We  geven  ontmoetingsplekken  zoveel  mogelijk  in  handen  van  onze  inwoners.  Belangrijk  is  dat 
zulke  initiatieven  een  serieuze  kans  krijgen.  Wij  kunnen  dit  faciliteren  door  bij  overdracht  van 
gemeenschapshuizen of sportaccommodaties deze in goede staat over te dragen. 

  In ons woonbeleid ligt het accent op sociale huurwoningen voor de primaire doelgroep en dure 
huur-  en  goedkope  koopwoningen  voor  starters  en  middeninkomens.  Daarnaast  moet  (de 
diversiteit  van)  het  aanbod  voor  senioren  geschikte  woningen  worden  vergroot.  Plannen  die 
bijdragen aan de vitaliteit van de kernen krijgen prioriteit in het woningbouwprogramma. Gezien 
de  demografische  ontwikkeling  van  de  gemeente  anticiperen  we  op  langere  termijn  op  het 
voorkomen van leegstand van woningen. 

  Zelf  bouwen  zit  in  onze  genen;  we  stimuleren  (collectief)  particulier  opdrachtgeverschap. 
Aandachtspunten  bij  (zelf)realisatie  zijn  groene  inpassing,  duurzaamheid  (isolatie/energie)  en 
levensloopbestendigheid. 

  Wij  zetten  in  op  kwaliteitsverbetering  van  woningen  en  de  openbare  ruimte.  De  naoorlogse 
iedere  kern  nog 
uitbreidingswijken  krijgen  hierbij  extra  aandacht.  Daarnaast  zijn 
mogelijkheden  voor  kwalitatieve  afronding.  Het  accent  verschuift  van  nieuwbouw  naar  het 
aanpassen van de bestaande woningen om deze toekomstbestendig te maken.  

in 

  Vertrek van jongeren om zich elders te ontwikkelen is een autonome ontwikkeling. We gunnen 
onze  jongeren  deze  leer-  en  levenservaring  van  harte  en  hopen  dat  een  deel  van  hen  zal 
terugkeren  om  zich  opnieuw  op  hun  geboortegrond  te  vestigen.  We  zetten  in  op  goede 
koppelingen  tussen  het  middelbaar  onderwijs,  het  bedrijfsleven  en  de  gemeente  en  op  de 
ontwikkeling van sociale netwerken van oud-inwoners. 

  Het  in  stand  houden  van  het  voorzieningenaanbod  vergt  creatieve  oplossingen,  waarbij  de 

hoofdrol niet langer per definitie bij ons ligt. 

  Tot slot is openbaar vervoer een punt van aandacht om onze voorzieningen goed bereikbaar te 

houden voor iedereen. 

 

4 

2 

 

Vrijetijdseconomie 

Ambitie 
 
In 2030 is Rucphen een internationaal vermaarde leisure hotspot met  jaarlijks een miljoen 
bezoekers in de Binnentuin 
 
 
Rucphen is strategisch gelegen tussen grootstedelijke gebieden – Rotterdam, Antwerpen, Brabantse 
stedenrij – in de dynamische economische regio West-Brabant. Actieve en innovatieve ondernemers 
bouwen  verder  aan  bezoekersintensieve  attracties  in  de  vrijetijdseconomie,  de  gemeente  biedt 
ruimte om te ondernemen in de Binnentuin.  
 
In het buitengebied past kleinschalige recreatie met respect voor de groene omgeving. In de kernen 
stimuleren  we  de  ‘economie  van  het  wonen’  met  ontwikkeling  van  lokaal  verzorgende  beroepen. 
Deze werkgelegenheid past in belangrijke mate bij het opleidingsniveau van onze beroepsbevolking 
en de sectoren waarin onze inwoners  actief zijn (handel, bouwnijverheid, vervoer). Het aantrekken 
van recreanten biedt als voordeel dat het draagvlak onder voorzieningen voor eigen inwoners wordt 
versterkt, bijvoorbeeld horeca, zwembaden en detailhandel. Zo draagt een sterke vrijetijdseconomie 
bij aan de leefbaarheid van onze dorpen.  
 
 

Onze inzet 
 
Rucphen is aantrekkelijk en dat willen wij graag delen met recreanten en toeristen. Het inspelen op 
de steeds veranderende eisen van de recreant vergt voortdurende aandacht van ondernemers. Wij  
stimuleren  en  faciliteren  ondernemerschap.  Initiatieven  beoordelen  we  op  hun  maatschappelijke 
meerwaarde  en  de  bijdrage  aan  de  omgevingskwaliteit.  Belemmeringen  worden  opgeruimd.  Waar 
nodig nemen we zelf het initiatief, zoals in de Binnentuin. Ook hier is samenwerking onontbeerlijk, 
met het bedrijfsleven, maar ook met onderwijsinstellingen uit de regio waar innovatieve concepten 
kunnen worden ontwikkeld voor de maatschappelijke opgaven waar we voor staan. Promotie pakken 
we op in regionaal verband. 
 

 

 

5 

Wat betekent dit concreet de komende jaren ? 
 
  We  ontwikkelen  samen  met  ondernemers  de  Binnentuin  tot  hotspot  voor  intensieve  recreatie 
met  een  actief  en  sportief  karakter,  met  internationale  uitstraling.  Skidôme  en  Wielerwereld 
vormen  het  hart  van  een  groep  voorzieningen  die  elkaar  onderling  versterken.  De  ligging,  het 
gebruik en de inpassingen moeten op elkaar worden afgestemd. We borgen met behulp van een 
modern  instrumentarium  een  passende  landschappelijke,  groene  inpassing  en  een  goede 
kwaliteit van de openbare ruimte.  

  We  ronden  de  Nijverhei  af  en  bieden  bestaande  ondernemers  ruimte  om  te  werken  aan  de 
continuïteit van hun bedrijf. Ondernemers die bijdragen aan de groene inpassing van hun bedrijf 
kunnen op extra ondersteuning rekenen. 

  We stimuleren kleinschalige lokaal verzorgende werkgelegenheid, gerelateerd aan het wonen en 

de vrijetijdseconomie. Eventuele belemmeringen in onze ruimtelijke plannen nemen we weg. 

  Gezien  de  ontwikkelingen in  de  detailhandel  is  een  structurele  opgave  voor  de  komende  jaren 
het  vinden  van  een  goede  invulling  voor  leegstaande  panden,  zowel  in  particulier  als 
maatschappelijk vastgoed. Versoepeling van regelgeving helpt hierbij, de nieuwe Omgevingswet 
biedt  hiertoe  mogelijkheden  waarop  we  actief  zullen  anticiperen.  Het 
inzetten  op 
transformatiemogelijkheden  van  de  particuliere  woningvoorraad, 
levensloopbestendige 
woningen en kleinschalige woon-werkcombinaties biedt kansen.  

  Om  grip  te  krijgen  op  het  aanbod  en  de  kansen  maken  we  een  quick  scan  van  de  aanwezige 
ruimte  (aanbod,  leegstand,  beschikbare  kavels)  en  worden  enkele  aansprekende  ideeën 
geëtaleerd  ter  inspiratie.  Daar  waar  leegstand  een  probleem  dreigt  te  worden  wordt  in 
samenwerking met ondernemers gewerkt aan concrete oplossingen. Wij faciliteren met kennis, 
acquisitie, (toegang tot) investeerders of eigen budgetten. 

  We  stimuleren  de  markt  voor  een  snelle  digitale  ontsluiting  van  het  hele  grondgebied  van  de 
gemeente.  Snel  internet  is  geworden  tot  een  basisbehoefte  voor  inwoners,  ondernemers  en 
bezoekers.  Niet  alleen  uit  economisch  oogpunt,  maar  ook  vanwege  de  leefbaarheid.  Internet 
brengt voorzieningen tot aan de deur en vervult ook een steeds belangrijkere sociale functie.  

 

 

 

6 

3 

Zorgzame en zelfredzame gemeenschappen  

Ambitie 
 
In 2025 is de transformatie van het sociaal domein afgerond en liggen de scores van onze 
kernen op sociaal-maatschappelijke indicatoren boven het landelijk gemiddelde 
 
 
Wij  hebben  de  ambitie  dat  alle  inwoners  op  eigen  kracht  kunnen  deelnemen aan  de  samenleving. 
Dat  geldt  voor  alle  kernen,  al  realiseren  we  ons  dat  het  vertrekpunt  per  dorp  verschillend  is.  De 
insteek is hierbij ‘van zorgen voor naar zorgen dat’. We hebben de ambitie om het sociaal domein te 
transformeren. We willen de  manier van ondersteunen veranderen. We willen een omslag maken, 
waarbij  we  centraal  stellen  wat  onze  burgers  zelf  willen  en  kunnen.  Om  samen  de  beoogde 
vernieuwing te realiseren gaan we uit van een aantal leidende principes:  
 
  We gaan uit van de eigen kracht van onze burgers. 
  We werken zoveel mogelijk vanuit de eigen regie van onze burgers.  
  We werken volgens het principe één gezin, één plan, één regisseur.  
  Wij ontzorgen en laten het normale leven leidend zijn.  
 

Onze inzet 
 
Wij  zijn  vanaf  1  januari  2015  verantwoordelijk  voor  jeugdzorg,  het  bieden  van  zorg  aan  langdurig 
zieken of ouderen en het bieden van ondersteuning bij het vinden van werk. Wij spelen in het sociaal 
domein een actieve rol in het lokale en regionale veld.  
 
Wij  zetten  met  ons  beleid  voor  het  sociaal  domein  in  op  een  toekomstbestendige  sociale  cohesie 
zodat burgers zoveel mogelijk in staat zijn zowel voor zichzelf als voor anderen te zorgen. Wij nemen 
zelf  een  faciliterende  rol  in  waarmee  we  burgers  ondersteunen,  veelal  in  samenwerking  met 
professionele  partners.  Deze  transformatie  van  het  sociaal  domein  vraagt  eerst  en  vooral  een 
cultuurverandering bij alle betrokken partijen, burgers, professionals en gemeente.  
 
Onze  aanpak  kenmerkt  zich  door  nieuwe  samenwerkingsverbanden,  innovatie  en  digitalisering  en 
een  laagdrempelige  en  gecoördineerde  aanpak  dicht  bij  de  burger  in  wijk  en  buurt,  met  blijvende 
aandacht voor de kwetsbare groepen in onze gemeente. In het samenspel met inwoners en partners 
bewaken  we,  als  regisseur,  de  kosten  en  de  kwaliteit  van  de  ondersteuning.  Dit  resulteert  in  een 
doorgaande zorglijn waarbij preventieve actie steeds onze voorkeur heeft.  
 

 

 

7 

Wat betekent dit concreet de komende jaren ? 
 
  De kernen bieden de ideale schaal om maatwerk te leveren, aan te sluiten bij wat mensen wél 
kunnen, de eigen kracht en het sociaal netwerk te betrekken en naast individuele voorzieningen 
ook algemene voorzieningen te ontwikkelen. De meer specialistische voorzieningen organiseren 
we omwille van efficiency en effectiviteit op regionaal niveau.  

  Lokaal regelen we:  

  de  toegang:  de  toegang  en  toeleiding  wordt  dichtbij  de  inwoners  georganiseerd  en  wordt 

ingebed in de lokale infrastructuur;  

  preventie en signalering: het preventieve aanbod is algemeen toegankelijk, laagdrempelig en 
de bereikbaarheid is dichtbij (voorzieningen zoveel mogelijk dicht bij huis). Denk hierbij aan 
een consultatiebureaubezoek en vroegsignalering binnen wijknetwerken en vindplaatsen;  

  algemeen  toegankelijke  voorzieningen,  zoals  gemeenschapshuizen  en  multifunctionele 

accommodaties, peuterspeelzalen, dagopvang voor ouderen, mantelzorgcafé e.d.;  

  maatwerkvoorzieningen:  maatwerkvoorzieningen  kunnen  individueel  en  collectief  verstrekt 
worden.  Een  gedeelte  van  deze  collectieve  voorzieningen  worden  lokaal  georganiseerd 
wanneer  er  sprake  is  van  niet-specialistische  voorzieningen,  zoals  dagverzorging  voor 
ouderen.  

  Bij de ontwikkeling van gemeentelijk beleid vermijden we of nemen we zoveel mogelijk drempels 
die het participeren belemmeren weg zodat mensen met een beperking op een laagdrempelige 
manier kunnen participeren.  

  Wij  zetten  in  op  een  aantal  (ver)nieuw(d)e  mogelijkheden  om  mantelzorgers  te  ontlasten.  De 

ervaringen en behoeften van mantelzorgers nemen we als vertrekpunt.  

  Zolang mogelijk thuis wonen is de  maatschappelijke trend.  Hiervoor is niet  alleen een goed en 
bereikbaar  zorgaanbod  nodig,  maar  ook  passende  woningen.  Er  ligt  een  stevige  opgave  voor 
verzorgd  /  geschikt  wonen.  Bij  bestaande  woningen  is  het  aan  de  huiseigenaren  zelf  om  hier 
voorzieningen voor te treffen. In geval van nieuwbouw stellen we vooraf eisen.  

  De  vergrijzing  van  de  gemeente  vraagt  om  constante  verbetering  en  aanpassing  van  het 
zorgaanbod.  Een  goed  zorgaanbod  houdt 
in  dat  er  een  zorgcentrum,  een  dokter  of 
wijkverpleging aanwezig is. Vooral in de kleinere dorpen met weinig tot geen (fysiek) zorgaanbod 
is maatwerk nodig. We stimuleren creatieve oplossingen en inzet van zorgpartners en inwoners.  
  Wij staan open voor creatieve ideeën en functiecombinaties, vooral ook in leegstaande panden. 
Wellicht ontstaan er zo nieuwe combinaties van bijvoorbeeld zorg en wonen en van recreatie en 
zorg. Initiatieven die bijdragen aan versterking van het groene karakter van de gemeente kunnen 
rekenen op onze interesse en ondersteuning. 

 

 

 

8 

4 

Overheidsparticipatie 

Ambitie 
 
In  2025  is  de  zorg  voor  de  naaste  woon-  en  leefomgeving  in  handen  van  onze  inwoners, 
ondernemers en maatschappelijke organisaties 
 
 
Wij  nemen  de  kracht van de  lokale  gemeenschappen  als  uitgangspunt  en  zijn  een  overheid  die  de 
voorwaarden schept om initiatieven uit die  gemeenschappen  tot ontwikkeling te laten komen. We 
draaien de rollen verder om: niet de burger participeert in initiatieven vanuit de gemeente, maar de 
overheid  participeert  in  initiatieven  vanuit  de  samenleving.  Wij  voegen  waarde  toe  –  voor  zover 
nodig – aan initiatieven die ten goede komen aan welzijn en welvaart van de inwoners van Rucphen, 
de regio West-Brabant, en onze bezoekers. 
 
Onze  uitdaging  is  om  partijen  bij  elkaar  te  brengen,  nieuwe  verbindingen  te  zoeken,  energie  en 
creativiteit vanuit de gemeenschappen los te maken en de ruimte te geven. Niet denken en handelen 
vanuit  onze  eigen  vertrouwde 
instrumenten,  systemen  en  regels.  Geen  ontwikkelingen  en 
initiatieven  naar  ons  toetrekken  alsof  het  vanzelfsprekend  onze  verantwoordelijkheid  is.  De 
gemeenschappen nemen zelf meer het initiatief en gezien onze beperktere financiële middelen kan 
het  ook  niet  anders.  Onze  overtuiging  is  dat  we met  deze  gezamenlijke  en  brede  inzet  uiteindelijk 
méér bereiken.  

Onze inzet 
 
Overheidsparticipatie  houdt  in  dat  overheid  en  maatschappelijke  partners  in  belangrijke  mate  het 
initiatief  (terug)  geven  aan  gemeenschappen  en  kleinere  sociale  verbanden  zoals  verenigingen  en 
gezinnen, en aan individuen om zelf verantwoordelijkheid te nemen voor de kwaliteit van hun eigen 
leven en leefomgeving. Burgers en maatschappelijke organisaties pakken zelf problemen op, nemen 
zelf initiatieven en maken zelf afspraken over uitdagingen die op hen afkomen. 
 
Deze  zelfsturing  kan  alleen  worden  gerealiseerd  als  wij  vertrouwen  hebben  in  de  burgers  en  de 
maatschappelijke  organisaties  en  als  deze  vertrouwen  hebben  in  ons.  Dat  wil  zeggen  dat  wij  het 
vertrouwen  geven  aan  inwoners,  ondernemers  en  maatschappelijke  organisaties  om  zaken  te 
regelen. Dat wil niet zeggen dat wij ons afzijdig houden, want als het om publieke zaken gaat, kunnen 
wij  altijd  door  burgers  en  andere  betrokkenen  worden  aangesproken.  Het  principe  van  de 
zelfsturende  burger  en  de  zelfsturende  samenleving  gaat  goed  samen  met  onze  opdracht  om  de 
regie  te  voeren  over  maatschappelijke  ontwikkelingen  en  integrale  samenhang  en  kwaliteit  te 
garanderen. Overheidsparticipatie vergt  een fundamentele omslag in onze manier van besturen en 
werken.  

 

9 

Wat betekent dit concreet de komende jaren ? 

 

  We bieden ruimte aan concrete acties, laten  bewoners echt aan zet en bieden ruimte voor een 
nieuwe sociale infrastructuur. Bijvoorbeeld bij de ontwikkeling van coöperaties, bij het invullen 
en beheren van de openbare ruimte en het in stand houden van voorzieningen. Wij zijn daarbij 
faciliterend, voorwaardenscheppend, meedenkend en ontvankelijk voor experimenten en pilots.  
  We  brengen  onze  dorpen  met  elkaar  in  gesprek,  zodat  zij  zich  beter  en  waar  nodig  anders 
kunnen organiseren. Er ontstaan nieuwe netwerken. Wij kunnen dit faciliteren, maar de dorpen 
zullen  het  zelf  moeten  overpakken.  De  dorpen  kunnen  ervaringen  delen.  We  verkennen  de 
mogelijkheden  van  dorpscoöperaties:  verenigingen  die  werkzaamheden  uitvoeren.  Dat  kunnen 
werkzaamheden  zijn  die  nu  bij  ons  of  andere  instanties  liggen.  Denk  aan  groenbeheer, 
wegbeheer,  welzijn,  cultuur,  maar  ook  zorgtaken  en  zelfs  woningbouw.  De  uitvoering  gebeurt 
met  een  mix  van  vrijwilligers,  bedrijven  en  ingehuurde  professionals.  Insteek  is  de  vele 
initiatieven vanuit de dorpen te laten bloeien.  

  Ruimte  voor  eigen  initiatief  betekent  dat  dorpen,  gebieden  en  gemeenschappen  zich  ieder  op 
een eigen wijze ontwikkelen. Dit kan tot gevolg hebben dat het ene dorp meer voor elkaar krijgt 
dan een ander  dorp. Een bewuste keuze  die past binnen de  filosofie van overheidsparticipatie. 
Wel waken we voor basiskwaliteit op uiteenlopende terreinen en verzorgen we uit oogpunt van 
veiligheid en gezondheid zo nodig de vangnetfunctie.  

  Intern  werken  we  continu  aan  de  ontwikkeling  van  onze  eigen  organisatie,  waarin  de  eigen 
kracht  en  talenten  van  onze  medewerkers  ten  volle  worden  benut.  De  ontwikkeling  van 
overheidsparticipatie  heeft  verstrekkende  gevolgen voor onze  eigen organisatie  en  manier van 
werken, zowel bestuurlijk als ambtelijk. We werken aan verregaande deregulering, omkering van 
rollen, op de handen zitten, “beleidsnota’s op één A4” en werken in de samenleving. We zetten 
een eigen leertraject op om bewust om te gaan met onze nieuwe rollen. 

 

 

 

10 

5 

 

Regionale samenwerking 

Ambitie 
 
In  2020  draagt  regionale  gemeentelijke  samenwerking  duurzaam  bij  aan  onze 
uitvoeringskracht en het realiseren van onze ambities uit deze toekomstvisie 
 
 
We hebben en sturen op voldoende bestuurskracht nu en in de toekomst. We streven naar optimale 
dienstverlening binnen de middelen die we daarvoor hebben, we werken efficiënt en effectief. We 
zijn voor burgers, bedrijven en instellingen herkenbaar en aanspreekbaar, we gaan uit van onze eigen 
kracht maar zijn en blijven realistisch over onze eigen mogelijkheden. 
 
We  zoeken  bij  de  uitvoering  van  onze  gemeentelijke  taken  naar  logische  en  zoveel  mogelijk 
congruente samenwerkingsverbanden. Bij samenwerking toetsen we steeds aan de 3 K's: Kwaliteit,  
Kosten en Kwetsbaarheid. 
 

Onze inzet 
 
Schakelkracht is de kracht om te kunnen schakelen tussen verschillende niveaus en met verschillende 
partners  afhankelijk  van  de  vraagstelling.  Rucphen  stelt  zich  op  als  zelfbewust  partner  die  schakelt 
tussen  verschillende  schaalniveaus,  partners  en  gemeentelijke  rollen.  Het  samenspel  met  onze 
professionele  partners  uit bedrijfsleven, onderwijs en  maatschappelijke  organisaties  vormt  de  kern 
van  onze  dienstverlening.  Anderzijds  gaan  we  uit  van  verregaande  samenwerking  met 
buurgemeenten. Wij willen op twee domeinen – zorgzame gemeenschappen en vrijetijdseconomie – 
een belangrijke functie vervullen in regionaal verband. Onze inzet is dat de omgeving ons blijft zien 
als een professionele en betrouwbare partner, die toegevoegde waarde levert. 
 
Voor onze toekomstige regionale samenwerking kiezen we voor vaste partners in D6 verband. De D6 
bestaan uit de gemeenten Etten Leur, Halderberge, Moerdijk, Roosendaal, Rucphen en Zundert. Deze 
partners  werken  al  samen  bij  de  drie  decentralisaties  van  het  sociaal  domein.  Ook  voor  andere 
beleidsterreinen, en op het gebied van dienstverlening en bedrijfsvoering zien wij de D6 gemeenten 
als logische toekomstige partners.  
 

 

 

11 

Wat betekent dit concreet de komende jaren ? 

 

  Gelet  op  onze  ambitie  is  onze  samenwerkingsstrategie  gericht  op  samenwerking  waarbij  we, 
vanuit  een  realistisch  beeld  van  onze  eigen  kracht  en  vooruitlopend  op  verdere  concretisering 
van vorm en structuur van de samenwerking, gericht de beste passende rol aannemen 

  Op  het  sociaal  domein  zijn  we  zodanig  krachtig  en  goed  georganiseerd  dat  we  toegevoegde 
waarde  leveren in de regionale samenwerking.  Onze  ervaring met de  transitie  laat  zien dat we 
toegevoegde  waarde  kunnen  leveren  voor  onze  partners  in  de  regio,  op  strategisch  en 
operationeel  niveau.  Ook  in  de  transformatie  van  het  komende  decennium  willen  we  voorop 
blijven gaan in de regio. 

  De  decentralisaties  in  het  ruimtelijke  domein  (woningwet,  huisvestingswet,  omgevingswet) 
pakken we op in regionaal verband en met behulp van onze sturingsfilosofie van zelfsturing voor 
onze  vijf  kernen.  Plan-  en  projectontwikkeling,  vergunningverlening,  toezicht  en  handhaving 
(VTH)  en  planmatig  onderhoud  en  beheer  van  de  openbare  ruimte  organiseren  we  in 
toenemende mate regionaal of in de markt. Ons grondbeleid is faciliterend. Dagelijks beheer van 
de woon- en leefomgeving organiseren we dichtbij de burger.  

  Economische  ontwikkeling  is  op  strategisch  niveau  belegd  bij  de  Regio  West-Brabant.  De 
samenwerking  is  bedoeld  voor  strategische  positionering,  coördinatie,  belangenbehartiging  en 
lobby betreffende gezamenlijke strategische vraagstukken van de 19 gemeenten in de regio. Wij 
participeren in de gemeenschappelijke regeling. Onze partners uit het bedrijfsleven staan aan de 
lat  wat  betreft  uitvoering.  Voor  ons  speerpunt  vrijetijdseconomie  maken  we  een  uitzondering: 
hierop  organiseren  we  een  stevige  gemeentelijke  rol  en  een  prominente  plek  in  de  regionale 
samenwerking. 

  In  verband  met  de  bestaande  disctrictsindeling  van  de  politie,  zetten  we  op  het  beleidsveld 
veiligheid en handhaving in op samenwerking binnen de  zeven Markiezaat  gemeenten. Daarbij 
gaat  het  dan  over  de  gemeenten  Bergen  op  Zoom,  Steenbergen  en  Woensdrecht  (basisteam 
Bergen op zoom) en de gemeenten Roosendaal, Halderberge, Moerdijk en Rucphen (basisteam 
Roosendaal). 
 

De beweging die we de komende jaren qua schakelkracht maken is als volgt te verbeelden: 
 
 

Schakelkracht 

 
 
 
Thema 

Aantrekkelijk wonen 
Vrijetijdseconomie 
Economische ontwikkeling overig 
Zelfredzame en zorgzame gemeenschappen 
Bedrijfsvoering 

 

 

X 

 

gemeentelijke positie(s) op dit domein 
   ontwikkeling vanaf situatie anno 2015 

12 

 

g
n
i
r
u
t
s
f
l
e
Z

X 
X 
X 
X 
 

 
l

a
a
n
o
i
g
e
R

 
r
e
e
h
t
s
a
g

 
l

a
a
n
o
i
g
e
R

 
r
e
m
e
n
f
a

 
X 
 
X 
 

X 
 
X 
 
X 

 
l

a
a
k
o
L

 
X 
 
X 
 

6 

Van visie naar uitvoering 
 

Deze  toekomstvisie  volgen  we  niet  op  met  een  reeks  van  geactualiseerde  gemeentelijke 
beleidsnota’s.  Deze  visie  moet  vooral  zijn  beslag  krijgen  in  het  dagelijks  handelen  van  raads-  en 
collegeleden  en  medewerkers  van  onze  gemeente.  Daarnaast    kiezen  we  voor  een  aantal 
actieprogramma’s. 

Transformatie sociaal domein 
Ontwikkeling van de zelfredzaamheid van onze gemeenschappen. We ontwikkelen nieuwe praktijken 
vanuit  de  filosofie  en  uitgangspunten    zoals  beschreven  in  onze  Koepelnota  Sociaal  Domein.  We 
maken onze actieve rol waar. 

Vernieuwing ruimtelijk domein  
De decentralisaties in het ruimtelijk domein (woningwet, huisvestingswet, omgevingswet) vragen om 
een  passend  antwoord.  Dit  vergt  een  rigoureus  andere  manier  van  werken.  Oude  routines  en 
plannen moeten worden aangepast om te kunnen voldoen aan de ambities van overheidsparticipatie 
in dit domein. 

Regionale samenwerking  
Waar  het  gaat  om  de  door  vele  betrokkenen  in  het  interactieve  traject  van  deze  toekomstvisie 
aangestipte  noodzaak  tot  verandering,  is  een  stevige  samenwerking  in  D6  verband  nog  niet  1-2-3 
gerealiseerd. Wij zullen een actieve inbreng leveren aan de verdere uitbouw van de samenwerking in 
D6 verband. 

Binnentuin 
De ambities voor de binnentuin hebben we vastgelegd in een Masterplan. Gezien de  lange termijn 
trends en ontwikkelingen op het gebied van sport en recreatie zijn er voldoende aanknopingspunten 
voor investeerders, ondernemers en verenigingen om de Binnentuin naar een hoger plan te tillen. Nu 
het  economische  tij  keert  gaan  we  met  een  groep  vooraanstaande  ondernemers  de  benodigde 
doorbraken realiseren. 
 
De vraag bij bestuurskracht is in hoeverre een gemeente in staat is om haar verantwoordelijkheden 
te definiëren, in te schatten welke  partners bij de  diverse  oplossingsrichtingen noodzakelijk zijn en 
met die partners ook tot een goede aanpak van de maatschappelijke opgaven te komen. Met deze 
visie zijn opgaven, verantwoordelijkheden en partners in beeld gebracht. 
 
 

 

13 

