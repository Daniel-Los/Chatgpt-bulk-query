Samen werken 
aan Oirschot

Coalitieakkoord 2022-2026

Samen werken 
aan Oirschot

Inleiding 

Doen wat nodig is

Thema sociale leefomgeving 

Samen leven, samen zorgen

4

6

Thema ondernemen 

10

Samenwerken aan een vitaal Oirschot

Thema ruimtelijke leefomgeving 

Bouwen aan de toekomst

Thema beheer openbare ruimte 

Veilig, duurzaam en groen

Thema bestuur & dienstverlening 

13

16

19

Inwoners en ondernemers centraal

Thema financiën 

22

Een verantwoord financieel beheer

Hoe we willen besturen 

24
Samen werken aan Oirschot

Doen wat nodig is

Inleiding

Aan het begin van deze nieuwe bestuurs periode mogen we als gemeente 
trots zijn op een goede uitgangspositie. We wonen en werken in een prachtige 
gemeente, met vijf levendige dorpen en een fantastisch buitengebied.  
Aan de rand van het stedelijk gebied, midden in de Brainportregio. Oirschot  
is de plek waar we ons thuis voelen, waar we fijn en veilig wonen, volop kunnen 
werken en recreëren, waar bezoekers graag komen. 

4

Samen werken aan Oirschot - Coalitieakkoord 2022-2026De afgelopen vier jaar is in Oirschot veel in beweging 
gezet. Zo hebben we bijna 400 nieuwbouwwoningen  
gerealiseerd, en het Actieplan Woningbouw vast-
gesteld om nóg eens 1.250 woningen te gaan 
bouwen. We hebben – mede dankzij de inzet van 
vele vrijwilligers – het centrum van Middelbeers 
duurzaam heringericht, Dorpshuis ’t Hart en sportzaal 
Spoordonk Sport gerealiseerd. Sportpark Moorland 
heeft prachtige nieuwe faciliteiten voor hockey en 
voetbal gekregen, en er ligt een principebesluit voor 
een unilocatie voor onderwijs, kinderopvang en sport 
op sportpark De Klep. We hebben een nieuwe ver or-
dening Inburgering aangenomen. Er zijn middelen 
vrijgemaakt voor het uitvoeringsprogramma Vitaal 
Landelijk Gebied, de uitvoering van de Erfgoednota  
en het opstellen van nieuw cultuurbeleid. Oftewel:  
er staat in Oirschot een goed fundament om op verder 
te bouwen.

Tegelijkertijd liggen er nieuwe uitdagingen op ons 
te wachten. De afgelopen twee jaar heeft corona 
een stevige wissel getrokken op het welzijn van veel 
inwoners en ondernemers. De huidige situatie in de 
wereld veroorzaakt weer  nieuwe zorgen. Wij zien 
het als onze taak om de samenleving te helpen die 
onzekerheden het hoofd te bieden. We willen inzetten 
op een betere dienstverlening en op het betaalbaar 
houden van de zorg. Op het bouwen van woningen 
en het toekomstbestendig maken van het centrum 
van Oirschot. Op het groen en vitaal houden van ons 
buitengebied en het helpen van de agrarische sector 
in de benodigde transitie. 

In dit coalitieakkoord presenteren we onze agenda 
waarmee we de komende vier jaar verder werken aan 
de ontwikkeling van Oirschot als vitale, ondernemende, 
groene gemeente midden in de Brainport-regio. 
In deze agenda zult u weinig hoogdravende plannen of 
drastische koerswijzigingen tegenkomen. In feite staat 
één ding centraal, en dat is daadkracht. We hebben 
de afgelopen periode immers al veel mooie plannen 
gemaakt. Dat was nodig en daar zijn we trots op, maar 
nu is het tijd om daarop door te pakken. We voeren uit 
wat er ligt, en daar waar aanvullende keuzes nodig zijn, 
maken we die. Onze keuzes zijn realistisch en pragma-
tisch, maar wel degelijk scherp: we doen wat nodig 
is. Het nieuwe college krijgt van ons de opdracht dit 
akkoord te vertalen in een collegeprogramma.

Daarbij kiezen we nadrukkelijk voor het voortzetten van 
de constructieve samenwerking binnen de voltallige 
gemeenteraad. We kijken kritisch naar de regionale 
samenwerkingsverbanden waarbinnen we opereren. 
Bovendien zetten we in op het versterken van de 
samenwerking met onze inwoners en ondernemers 
– niet pas bij de uitvoering van plannen en projecten, 
maar ook bij de totstandkoming ervan. ‘Werken aan 
Oirschot’, dat doen we als coalitie immers niet alleen. 
Dat doen we samen: college en raad, oppositie en 
coalitie, gemeentelijke organisatie, inwoners en  
ondernemers. Samen werken we aan een vitaal,  
ondernemend, monumentaal en groen Oirschot. 
Samen werken we aan de toekomst van ons Oirschot.

Oirschot, 16 mei 2022

Paul van den Biggelaar 
Fractievoorzitter 
De Gewone Man Oirschot-de Beerzen 

Fons Peeters 
Fractievoorzitter  
CDA Oirschot-de Beerzen   VVD Oirschot, Spoordonk en de Beerzen

Claud Leermakers
Fractievoorzitter 

Samen leven, 
samen zorgen

Thema sociale leefomgeving

Oirschot is een gemeente met een sterke sociale samenhang. We zorgen voor 
onszelf en voor elkaar. Of, zoals we dat in onze strategische visie geformuleerd 
hebben: Oirschot is een gemeente met zelfredzame inwoners in een samen­
redzame maatschappij. Onze inwoners doen mee naar vermogen en daar  
waar zij dat (tijdelijk) niet kunnen, bieden we als gemeente ondersteuning. 
Onze inwoners moeten kunnen meedoen, rondkomen en vooruitkomen:  
dat is en blijft het uitgangspunt. 

6

Samen werken aan Oirschot - Coalitieakkoord 2022-2026Onze uitdaging
Zelfredzame inwoners in een samenredzame maat-
schappij. Dat klinkt prachtig en dat is het ook, maar 
dat vraagt wel iets van ons als gemeentebestuur en 
onze gemeentelijke organisatie. Onze uitdaging in het 
sociaal domein is helder: we willen méér grip, méér 
regie op het complexe georganiseerde netwerk van 
samenwerkingsverbanden en een betere toegang tot 
ondersteuning. Daarbij blijft het de uitdaging om de 
focus te verschuiven van ‘zorgen voor’ naar ‘zorgen 
dat’. Het herstel van het ‘gewone leven’ zonder opeen-
stapeling van hulp, meedoen naar vermogen en 
versterking van het opvoedkundig klimaat. We kijken 
niet naar wat iemand niet meer kan, maar naar wat nog 
wél mogelijk is.  

Wat gaan we doen?
●  Meer grip op het Sociaal Domein

Het sociaal domein omvat een groot en belangrijk 
deel van onze gemeentelijke taken en financiën. 
In deze bestuursperiode voeren we een krachten-
analyse uit. Waar hebben we maximaal invloed, hoe 
verhouden inkomsten en uitgaven zich tot elkaar 
en waar moeten we prioriteren? We hakken knopen 
door om de samenwerkingen in lijn te brengen 
met wat voor onze inwoners het beste is, op een 
schaal die voor Oirschot te behappen is. Financieel 
uitgangspunt blijft het bieden van adequate onder-
steuning binnen de middelen die we vanuit het rijk 
ontvangen. 
●  Monitoring

Het is belangrijk om inzicht te krijgen én te houden 
in het gebruik van ondersteuning, budgetverloop,  
in-, door- en uitstroom en voortgang van de 
genomen maatregelen. Goede monitoring kan 
daaraan bijdragen, en daar zetten wij dus de 
komende periode sterk op in. Zo krijgen college en 

raad de mogelijkheid om te sturen op inzicht: in te 
maken keuzes én in de dynamieken die deze keuzes 
met zich meebrengen. 

●  Eén gezin, één plan, één regisseur

Uitgangspunt van de decentralisaties was altijd al 
om te voorkomen dat verschillende verantwoor-
delijkheden bij verschillende hulpverleners liggen, 
waardoor men het overzicht kwijtraakt en mensen 
uit het zicht dreigen te raken. We blijven dit als 
absoluut uitgangspunt én als basis voor het beleid 
van het sociaal domein stevig vasthouden. 

●  Aan de slag voor mantelzorgers 

We koesteren onze mantelzorgers. Zij hebben 
een zware taak en nemen veel zorg uit handen. 
We zorgen ervoor dat zij meer waardering en  
betere ondersteuning krijgen.

●  Extra inzet op openbare orde en veiligheid
Veiligheid is een voorwaarde voor een leefbare 
samenleving. Het is de basis voor een goede 
toekomst voor onze kinderen en nodig voor de 

7

●  Oirschots Sportakkoord

Sport is een middel om de leefstijl te verbeteren. 
Samenhang, samen sporten, samen creatief zijn. 
Het is van belang voor iedereen, maar zeker ook  
voor de jongsten en de oudsten in onze gemeente. 
Om die reden werken we met sportverenigingen en 
bedrijven aan een gemeentelijk Sportakkoord. 

●  Kunst en Cultuur

Cultuur verbindt. Kunst zet je aan tot nadenken. 
In de afgelopen periode is budget vrijgemaakt voor 
het opstellen van cultuurbeleid in onze gemeente. 
Hieraan gaan we de komende jaren invulling geven, 
samen met vertegenwoordigers uit de kunst- en 
cultuursector.

economische ontwikkeling. Thema’s als onder-
mijnende criminaliteit, maatschappelijke onrust 
en een stijgende lijn in incidenten rond personen 
met zorgproblematiek vragen extra aandacht en 
inzet.  Dit geldt ook voor onderwerpen als effecten 
van klimaatverandering (denk aan natuurbrand-
bestrijding), infectieziekten en uitval van vitale 
infrastructuur.

●  Terugdringen alcohol- en drugsgebruik

Als gemeente staan we steevast hoog in de lijstjes 
van alcohol- en drugsgebruik. Dit is niet een 
ranglijst die we willen aanvoeren. We zetten in op 
een preventie die werkt, en starten daar al vóór de 
puberteit mee. We nemen het initiatief om te komen 
tot een werkend plan van aanpak.
●  Oirschot dementievriendelijk

We worden gemiddeld allemaal ouder en daarmee 
neemt ook het aantal mensen met dementie fors 
toe. We gaan daarom bekijken welke stappen we 
moeten zetten om onze gemeente nog verder 
voor te bereiden op de toename van mensen met 
dementie.

●  Stimulering van ontwikkeling positieve 

gezondheid
In ons denken over gezondheid gaat het niet zozeer 
over de af- of aanwezigheid van ziekte, maar over 
positieve gezondheid: het vermogen van mensen 
om regie te voeren op hun eigen leefplezier en 
veerkracht. We koppelen positieve gezondheid  
ook beleidsmatig aan onze maatschappelijke 
uitdagingen. We nodigen daarbij andere maat-
schappelijke organisaties uit om aan te haken. 
We sturen op de grondbeginselen van Positieve 
Gezondheid. 

8

●  Stimulering evenementen

We kijken in deze periode nog nadrukkelijker 
naar initiatieven vanuit inwoners, verenigingen en 
andere organisaties. De levendigheid in de verschil-
lende kernen is onder meer door het coronavirus 
afgenomen. Om deze levendigheid terug te 
brengen, willen we initiatieven actief stimuleren. 
We bekijken de mogelijkheden voor een garantie-
subsidie.

Samen werken aan Oirschot - Coalitieakkoord 2022-2026●  Blijvende aanpak van armoede en schulden 
Iedereen in Oirschot kan naar vermogen meedoen. 
Aanhoudende geldstress zorgt er echter voor dat 
mensen niet optimaal deel kunnen nemen. We gaan 
deze problematiek aanpakken volgens de nieuwste 
inzichten. We zetten ons maximaal in om deze 
mensen te ondersteunen en zo snel mogelijk uit 
deze problematiek te komen. 

●  Participatiewet 

We geven uitvoering aan de lokale plannen in het 
kader van de participatiewet. We gaan daarbij in 
overleg met onze partners zoals de WSD.

9

●  Passend maken subsidiebeleid 

Er is in de afgelopen bestuursperiode een 
eerste aanzet gedaan voor een subsidiebeleid. 
Dat houden we tegen het licht en maken we 
passend voor de Oirschotse situatie. We behouden 
daarbij de huidige systematiek, en stoppen met de 
invoering  van de 80/20 regel. Onze verenigingen 
leveren immers per definitie een sociale en maat-
schappelijke meerwaarde; het is niet nodig ze dat 
aan te laten tonen voor de laatste 20% subsidie. 
We vinden het belangrijk dat het beleid makkelijk 
uitvoerbaar is.

●  OZB-verlaging voor verenigingen met 

sociaal-maatschappelijk belang
Na de landelijke wetswijziging belasten we 
instellingen met een sociaal belang (denk aan 
sportaccommodaties, dorpshuizen of de scouting) 
tegen het lagere OZB-tarief. Met de financiële  
ruimte die zij daarmee krijgen, kunnen zij de 
drempel tot deelname voor onze inwoners verlagen.

Samenwerken aan  
een vitaal Oirschot

Thema ondernemen

Oirschot: sinds jaar en dag bekend om zijn prachtige monumenten in het al even 
mooie groene landschap. Dat is ons erfgoed, maar ook onze kracht! Niet voor 
niets hebben we het in onze positionering steeds over ‘Oirschot, monumentaal, 
ondernemend en groen’.

10

Samen werken aan Oirschot - Coalitieakkoord 2022-2026Onze uitdaging
Tegelijkertijd staat het Oirschotse landschap en 
daarmee ook het ondernemerschap onder druk. 
Om die reden hebben wij in 2021 het landschaps-
kwaliteitsplan vastgesteld, en recent, in 2022, het 
bijbehorende uitvoeringsprogramma Vitaal Landelijk 
Gebied. Wij zien dit uitvoeringsprogramma als belang-
rijke leidraad voor ons handelen in de komende 
bestuursperiode. Natuurlijk omdat we waarde hechten 
aan onze prachtige monumenten en groene leef-
omgeving. Maar ook omdat we ervan overtuigd zijn 
dat dit de dragers zijn voor een vitale economie en 
bedrijvigheid. De economische vitaliteit en kwaliteit 
van het centrum van Oirschot is al langere tijd een punt 
van zorg. Hoe houden we onze middenstand vitaal? 
Eenzelfde zorg geldt voor onze bedrijventerreinen:  
hoe blijven we de ondernemers daar goed bedienen? 

Het versterken van de identiteit en de economische 
kracht van Oirschot is belangrijk, zowel voor het vitaal 
houden van onze centrumgebieden als het landelijk 
gebied. Leefbaarheid en levendigheid liggen immers 
dicht bij elkaar. Om die reden is het nóg beter op de 
kaart zetten van Oirschot als levend erfgoeddorp van 
de Brainportregio belangrijk, en goed voor bewoners, 
bezoekers en ondernemers. 

Wat gaan we doen?
●  Uitvoeren van het programma Vitaal 

Landelijk Gebied
In februari 2022 is het Uitvoeringsprogramma 
Vitaal Landelijk Gebied 2022-2026 vastgesteld. 
De uitvoering van dit programma krijgt de komende 
periode volop prioriteit. Zo versterken we de 
kwaliteit van het buitengebied via acht integrale 
gebiedsopgaven uit het uitvoeringsprogramma 
Vitaal Landelijk Gebied.

●  Oprichten integraal platform landelijk 

gebied
Er zijn meer initiatieven die kansen bieden voor  
een nóg vitaler buitengebied. Denk aan het  
Van Gogh Nationaal Park, de Gebiedsgerichte 
Aanpak Stikstof, de aanpak van verdroging,  
innovaties in de landbouw of het sluiten van 
kringlopen. Een complex geheel aan opgaven én 
uitdagingen. Om al die initiatieven goed te laten 
landen en ervoor te zorgen dat we geen kansen 
missen, richten we voor het buitengebied een 
integraal platform in. Zo kunnen alle betrokkenen 
en belangengroeperingen met elkaar hierover het 
gesprek voeren – niet alleen over projecten, maar 
over de uitdagingen voor ons buitengebied als 
geheel.

●  Vaststellen en uitvoeren Centrumvisie 

Oirschot
Het centrum van Oirschot kan nóg aantrekkelijker 
gemaakt worden, en de economische potentie en 
aantrekkingskracht kan versterkt worden. We willen 
een kloppend hart als centrum! Een centrum 
dat zowel inwoners als bezoekers aantrekt; met 
ruimte voor ondernemen en het verbinden van 
de geschiedenis van Oirschot met een moderne 
ambitie. Een visie die zorgt voor levendigheid en 
bedrijvigheid, maar ook voor een aantrekkelijke 
openbare ruimte, en het faciliteren van een veilige, 

11

mooie en aantrekkelijke leefomgeving. Hiertoe 
ontwikkelen we een centrumvisie die onze ambitie 
schetst en die tegelijk ruimte geeft aan initiatieven 
voor inwoners en ondernemers. We kiezen daarbij 
voor het maken van werk met werk. 

●  Samen werken aan een versterkt  

centrummanagement 
De uitstraling van het Oirschotse centrum en de 
activiteiten die daar ondernomen worden, bepalen 
voor een belangrijk deel het economisch klimaat. 
In samenspraak met het bedrijfsleven verstevigen 
we het centrummanagement om zo het centrum 
van Oirschot aantrekkelijker te maken voor onder-
nemers, inwoners en bezoekers.   

12

●  Doorontwikkeling en uitbreiden bedrijven-

terreinen De Scheper en Westfields
Ruimte voor bedrijvigheid en ondernemen is voor 
Oirschot als onderdeel van de Brainportregio van 
groot belang. Daarbij hebben we aandacht voor 
zowel de kleinere, lokale ondernemers als bedrijven 
met een meer regionale functie. De Oirschotse 
bedrijventerreinen De Scheper en Westfields zullen 
we de komende jaren waar mogelijk verder door-
ontwikkelen en uitbreiden.

●  Versneld upgraden bedrijventerreinen  

De Stad en Steenfort
Bedrijventerreinen De Stad en Steenfort zijn toe 
aan een update. We voeren deze opwaardering 
versneld door, in samenspraak met ondernemers-
verenigingen en vastgoedeigenaren en passend bij 
het huidige ondernemersklimaat.    

●  Partner van de economische Brainport 

Agenda
Oirschot is gelegen in een gebied dat van grote 
economische betekenis is. Slimme technologie, 
maar vooral ook samenwerking heeft uitgewezen 
dat de regio voor onze inwoners en ondernemers 
kansen biedt. Wij committeren ons aan de econo-
mische Brainport Agenda en maken waar mogelijk 
gebruik van de kennis en kunde van de andere 
Brainport partners. De uitdagingen die de ontwikke-
lingen in de Brainport regio met zich meebrengen, 
maken we kenbaar en bespreekbaar.  

●  Strategische positionering en profilering 

van Oirschot
Oirschot is uniek in haar monumentale schoonheid 
en landelijke uitstraling. In de komende jaren zetten 
we deze profilering op strategische wijze in om met 
name richting stedelijk gebied nóg breder bekend 
te maken wat Oirschot te bieden heeft.  

Samen werken aan Oirschot - Coalitieakkoord 2022-2026Bouwen aan 
de toekomst

Thema ruimtelijke leefomgeving

Oirschot: monumentaal, ondernemend en groen; daar voelt de mens zich thuis. 
Een ambitie die staat, en waaraan we met dit coalitieakkoord nóg meer inhoud 
willen geven. In onze vijf dorpen is het goed wonen: in een prachtige landelijke  
omgeving, maar ook midden in de Brainportregio, en midden in de driehoek 
Eindhoven – Tilburg – ’s­Hertogenbosch.  Oirschot is een aantrekkelijke 
gemeente: niet alleen voor onze eigen inwoners, maar ook voor stedelingen  
en expats.  

13

Onze uitdaging
Verder bouwen aan een prettige en aantrekkelijke  
leefomgeving, met aandacht voor verschillende  
doelgroepen. Gezien de krapte op de woonmarkt in 
heel Nederland, en dus ook in Oirschot, is dat geen 
eenvoudige uitdaging. Als we Oirschot leefbaar en 
vitaal willen houden, dan zullen er meer woningen 
beschikbaar moeten komen voor verschillende 
doelgroepen. Wij nemen die handschoen op: door 
het toevoegen van prettige woonmilieus, door de 
landbouw te helpen in haar transitie en door ruimte te 
geven aan initiatieven vanuit de samenleving om ons 
monumentale en groene karakter te versterken.

Wat gaan we doen?
●  Passende capaciteit voor Actieplan 

Woningbouw
We willen dat de gemeente Oirschot prikkelend en 
levendig blijft. Met woningbouw die bijdraagt aan  
de kwaliteiten waarmee Oirschot zich onderscheidt;  
ondernemend, monumentaal en groen. 
De komende jaren gaan we aan de slag om 
voldoende verschillende woningen met onder-
scheidende kwaliteit te bouwen. Een stevige 
ambitie, die we enkel kunnen uitvoeren met 
voldoende capaciteit vanuit de gemeentelijke 
organisatie. Het op korte termijn invullen van de 
openstaande vacatures in het ruimtelijk domein is 
daarvoor noodzakelijk.

●  Extra capaciteit voor tijdelijke woningbouw
Het versneld toevoegen van woningen heeft onze 
prioriteit. Wanneer zich kansen voordoen voor het 
bouwen van tijdelijke woningen willen wij die graag 
verzilveren. In dat geval maken we (op projectbasis)  
extra capaciteit vrij, want de bouw van tijdelijke 
woningen mag niet ten koste gaan van de bouw  
van ‘reguliere’ woningen.

14

●  Structureel ruimte voor CPO voor jong en oud

De ontwikkeling van de woningvoorraad in de 
gemeente kan ook geïnitieerd worden door  
initiatieven vanuit inwoners zelf. Waar mogelijk en 
indien passend binnen het beleid, maken we deze 
initiatieven graag mogelijk. Het Collectief Particulier 
Opdrachtgeverschap (CPO), waarbij toekomstige 
bewoners zelf het initiatief hebben, voorziet in 
een duidelijk aanwezige behoefte. Om die reden 
wordt CPO een vast onderdeel bij de ontwikkeling 
van woningbouwlocaties, en faciliteren we dit als 
gemeente optimaal.

●  Woningtoewijzing in het belang van onze 

inwoners nader bezien
Door de schaarste aan koopwoningen lopen 
vooral starters en eenverdieners een huis in eigen 
dorp mis. Woningen zijn voor hen vaak te duur, 
en daarnaast is er in de Brainportregio extra veel 
concurrentie van met name expats. Deze situatie 
vinden wij onwenselijk. We bekijken hoe we meer 
woningen aan onze eigen inwoners kunnen  
toebedelen. Dat doen we enerzijds door de  
mogelijkheden binnen wet- en regelgeving 

Samen werken aan Oirschot - Coalitieakkoord 2022-2026 

maximaal te benutten, en anderzijds door het 
mogelijk maken van alternatieve bouwvormen  
of opdrachtgeverschap (zoals CPO). 

●  Zonneweides beperken tot huidige 

zoekgebieden  
De aanleg van zonneweides is geen doel op zich, 
maar een middel om als gemeente te voldoen aan 
de klimaatambities. Ons uitgangspunt blijft zo veel 
mogelijk ‘zon op dak’ te realiseren. De aanleg van 
grootschalige zonneweides blijft beperkt tot de 
twee aangewezen zoekgebieden Kriekampen en 
Bekersberg.

●  Flexibiliteit in capaciteit voor transformatie 

agrarische ondernemers
De transitie van de agrarische sector is in volle 
gang. In Oirschot blijft ruimte voor een toekomst-
bestendige agrarische sector. De komende vier 
jaar zullen veel agrarische ondernemers stoppen, 
innoveren of omschakelen naar meer duurzame 
concepten. Om het buitengebied vitaal te houden 
en leegstand en verloedering tegen te gaan, 
breiden we indien nodig het gemeentelijk onder-
steuningsnetwerk uit. We bieden maatwerk in 
herbestemming van vrijkomende agrarische 
bebouwing. 

15

Veilig, duurzaam 
en groen

Thema beheer openbare ruimte

In Oirschot is het prettig wonen, leven en recreëren. Een openbare ruimte  
die goed is ingericht en zorgvuldig wordt onderhouden levert daar een  
belangrijke bijdrage aan. 

16

Samen werken aan Oirschot - Coalitieakkoord 2022-2026Onze uitdaging
Op het gebied van openbare ruimte hebben we de 
afgelopen jaren veel bereikt, zeker in Spoordonk, 
Middelbeers en Oostelbeers. Nu is ook het centrum 
van Oirschot aan de beurt. We gaan concrete zaken 
aanpakken en geen onnodige rapporten en visies 
maken. We geven uitvoering aan ingezet beleid 
en zetten in op een hogere verkeersveiligheid. 
Ook de energietransitie blijft natuurlijk een belangrijke 
uitdaging, hoewel we daarin afgelopen jaren grote 
stappen hebben gezet met bijvoorbeeld de realisatie 
van de windmolens langs de A58 en de hectares vol 
zonnepanelen op Westfields. Maar de uitdaging blijft, 
voor ons als gemeente en voor ál onze inwoners en 
ondernemers. We vinden het belangrijk om daarin 
dan ook het goede voorbeeld te blijven geven – door 
de aanleg van zonne-energie, het verduurzamen van 
onze openbare verlichting en van onze gemeentelijke 
gebouwen.

Wat gaan we doen?
●  Prioriteit voor verkeersveiligheid

Naast de uitvoering van diverse projecten die al 
op de planning staan, bekijken we waar we snel 
de verkeersveiligheid in onze gemeente kunnen 
verhogen. Dat doen we onder andere via de input 
uit de enquête die onze inwoners recent ontvangen 
hebben.  

●  Aanpakken van wegen, fietspaden en 

voetpaden
We pakken diverse wegen, fiets- en voetpaden 
in de gemeente versneld aan. Ook het openbaar 
groen en het onderhoud van diverse gebouwen 
brengen we up to date. We voeren vastgesteld 
beleid uit. De beheersbudgetten voor klein en 
groot onderhoud worden opgehoogd, en worden 
doelmatig bepaald en ingezet. 

●  Verduurzaming gemeentelijk vastgoed

Als gemeente geven we graag het goede voorbeeld 
op het gebied van duurzaamheid. Daarom gaan we 
het gemeentelijk vastgoed waar mogelijk verduur-
zamen, bijvoorbeeld door het aanbrengen van 
zonnepanelen en led-verlichting. 

●  Versnellen verduurzaming openbare 

verlichting en plaatsing laadpalen
De openbare verlichting in onze gemeente is een 
belangrijke energieverbruiker. De komende vier jaar 
schakelen we daarom volledig over naar duurzame 
straatverlichting door het aanbrengen van led- 
verlichting. Daarnaast zorgen we voor een netwerk 
van openbare laadpalen voor elektrische voer-
tuigen, passend bij de behoefte in onze gemeente.

17

●  Meer recreatie in de natuur

Sporten en recreëren stimuleert de gezondheid. 
We willen inwoners en toeristen onze groene 
gemeente laten beleven. We kennen al vele mooie 
wandel-, ruiter- en fietsroutes in onze natuur;  
we willen stimuleren dat hier een nog beter netwerk 
ontstaat. 

●  Regionale verkeersprojecten gefaseerd 

aanleggen 
De komende jaren zal de regio sterk groeien en 
Oirschot is daar onderdeel van. Dat betekent dat 
de druk op ons verkeersnetwerk alleen maar zal 
toenemen. Samen met onze buurgemeenten  
bekijken we welke verkeersprojecten die druk 
kunnen reguleren. In principe verlenen we onze 
medewerking aan het realiseren van de F58: 
de (snelle) fietsverbinding tussen Tilburg en 
Eindhoven.

●  Aquaduct A58

We blijven druk uitoefenen op de minister en op 
Rijkswaterstaat voor de realisatie van een aquaduct 
in de A58. We willen alle kanalen benutten om in 
gesprek te blijven en het maximale voor Oirschot 
eruit te halen. Daarvoor is het belangrijk om, samen 
met de regio, onderbouwd aan te tonen wat de 
meerwaarde van zo’n aquaduct voor Oirschot én de 
regio is.

 

●  Afval en Milieustraat

De milieustraat zal in de toekomst een bredere 
functie krijgen als ‘circulair grondstoffencentrum’.  
We bekijken de mogelijkheden daartoe. 
Bereikbaarheid, toegankelijkheid en betaalbaarheid 
voor onze inwoners blijft daarbij belangrijk.

●  Uitvoeren Oirschots Samenwerkingsmodel 

Onderhoud
Met het Oirschots Samenwerkingsmodel 
Onderhoud (OSMO) zien wij kansen voor 
sport verenigingen om de gemeentelijke onder-
houdskosten in toom te houden, en tegelijkertijd 
financiële voordelen voor de verenigingen zélf 
te realiseren. In een tijd dat onze verenigingen 
kampen met teruglopende ledenaantallen en 
sponsorinkomsten kan OSMO er zo voor zorgen 
dat met dezelfde middelen de kwaliteit van de 
buitensportvoorzieningen omhoog wordt gebracht. 
De implementatie van OSMO moet terug naar de 
basis: eenvoudig en efficiënt.

18

Samen werken aan Oirschot - Coalitieakkoord 2022-2026Inwoners en 
ondernemers centraal

Thema bestuur & dienstverlening

De gemeente Oirschot is er voor haar inwoners en ondernemers.  Zij moeten 
ervan op aan kunnen dat ze geholpen worden. Van eenvoudige zaken als het 
aanvragen van reisdocumenten, tot complexere vraagstukken als vragen om 
zorg en ondersteuning, vergunningverlening of bestemmingsplanwijzigingen. 

19

Onze uitdaging
De dienstverlening naar onze burgers staat op één. 
Samen streven we naar een gemeentelijke organisatie 
die zich optimaal servicegericht opstelt. Inwoners en 
ondernemers moeten erop kunnen vertrouwen dat 
hun vraag opgepakt wordt en dat afspraken worden 
nagekomen. Dat is overigens niet alleen een uitdaging 
voor ons als gemeente alleen: op veel vlakken werken 
we immers samen met andere overheidspartners in 
de regio. Wij zien het als onze uitdaging om bij het 
vormgeven aan die samenwerking steeds te kiezen 
voor de vorm die het beste past bij een optimale 
dienstverlening aan onze inwoners en ondernemers.
We realiseren ons dat deze uitdaging op dit moment 
groter is dan ooit. De druk op de arbeidsmarkt is 
enorm; vacatures kunnen maar moeilijk ingevuld 
worden. Dat geldt overigens niet alleen voor ons, maar 
voor alle werkgevers in de regio. De vraag hoe we daar 
als Oirschot mee kunnen omgaan om tóch de juiste 
capaciteit te kunnen behouden en aantrekken, heeft 
wat ons betreft dan ook grote prioriteit.

Wat gaan we doen?
●  Een dienstverlenende organisatie

We vinden het belangrijk dat de organisatie 
meer servicegericht richting haar inwoners en 
ondernemers kan gaan werken, en dat er steeds 
duidelijkheid is over wat wel of juist niet haalbaar is, 
en binnen welke termijn dat zo is. Daarnaast worden 
procedures en werkprocessen in het belang van 
onze inwoners verder geoptimaliseerd. 

●  Ambtelijke capaciteit op peil

Voor een optimale dienstverlening moet in de 
ambtelijke organisatie geïnvesteerd worden. 
Dat is in deze knellende arbeidsmarkt een enorme 
uitdaging, die we samen met onze collega-over-
heden in de regio Zuidoost-Brabant oppakken. 

20

We zetten in op gezamenlijke arbeidsmarktcom-
municatie, het samen werven én ontwikkelen van 
personeel en het samenwerken aan opgaven.

●  Evaluatie samenwerkingsverbanden

De samenwerkingsverbanden waarbinnen we 
opereren zijn een middel om de dienstverlening 
naar onze inwoners en ondernemers te kunnen 
garanderen. Oirschot maakt onderdeel uit van 
verschillende samenwerkingsverbanden: in de 
Kempen, in het Stedelijk Gebied Eindhoven (SGE) 
en in de Brainportregio (MRE). Deze verschillende 
samenwerkingsverbanden zijn niet altijd trans-
parant. Op dit moment loopt er een evaluatie naar 
al deze samenwerkingsverbanden. Doel is om de 
dienstverlening naar onze inwoners te verbeteren. 
We handelen naar de uitkomsten en aanbevelingen  
van deze evaluatie. 

Samen werken aan Oirschot - Coalitieakkoord 2022-2026●  Werk maken van participatie en 

communicatie
We vinden een goede samenwerking met onze 
inwoners en ondernemers van groot belang. 
Daarom stellen we een participatiestatuut op, 
waarin we duidelijk afspreken hoe, wanneer en 
waarover geparticipeerd wordt. Bij de start van 
projecten geven we duidelijk randvoorwaarden  
en kaders aan. Ook in bredere zin willen we de  
communicatie richting burgers te verbeteren. 
Zo denken we aan betere communicatie over 
genomen besluiten en eenvoudige toegang 
tot openbare raadsbesluiten, maar ook aan het 
tussentijds informeren over de vorderingen die in 
projecten gemaakt worden.

●  Projectenpot voor burgerinitiatieven

Participatie moet echte participatie zijn: inwoners 
moeten niet alleen mee kunnen denken over 
oplossingen in hun directe omgeving of inbreng 
kunnen leveren aan beleidsnota’s, maar ook zelf in 
de uitvoering aan de slag kunnen. De gemeente is 

er immers voor haar inwoners. Wij willen de denk-
kracht, daadkracht en betrokkenheid van inwoners 
maximaal benutten. Wij willen (burger)initiatieven 
die invulling geven aan de gemeentelijke ambities 
financieel kunnen bijstaan bij de uitvoering daarvan. 
Daartoe wordt de nu reeds bestaande projectenpot  
voor duurzame initiatieven uitgebreid, zodat ook 
initiatieven die op andere vlakken invulling geven 
aan gemeentelijke ambities daar gebruik van 
kunnen maken.

●  Efficiëntere procedures voor 

vergunningverlening
Procedures rondom vergunningen en principe-
verzoeken zijn al tijdrovend genoeg. Inwoners en 
ondernemers moeten ervan op aan kunnen dat hun 
aanvragen binnen gestelde termijnen doorlopen 
worden. We gaan er enerzijds voor zorgen dat we 
hiervoor voldoende capaciteit hebben. Anderzijds 
bekijken we hoe we procedures efficiënter kunnen 
inrichten. We onderzoeken de mogelijkheden van 
zogenoemde flitsvergunningen, en van het klant-
vriendelijker maken van principeverzoeken. Daarbij 
kan in specifieke gevallen worden afgeweken van 
het principe van ‘kostendekkende leges’. 

 

21

Een verantwoord 
financieel beheer

Thema financiën

Oirschot is een financieel gezonde gemeente. Dat is in deze tijd niet vanzelf­
sprekend: de financiële situatie van veel gemeenten in Nederland is niet 
rooskleurig. En ook voor Oirschot blijft alertheid op onze financiële situatie 
geboden – niet in de laatste plaats omdat we voor een groot deel van onze 
inkomsten afhankelijk zijn van de rijksoverheid. Maar ook vanwege de huidige 
situatie in de wereld, met de naweeën van corona, oorlog in Oekraïne, stijgende 
grondstoffenprijzen en alle andere onzekerheden die daarmee gepaard gaan. 

22

Samen werken aan Oirschot - Coalitieakkoord 2022-2026Wij willen er ook deze bestuursperiode voor zorgen 
dat Oirschot een financieel gezonde gemeente blijft, 
met jaarlijks een sluitende (meerjaren)begroting. 
Een verantwoord en doelmatig beleid vormt daarvoor 
het uitgangspunt, waarbij we proactief verwachte 
ontwikkelingen tegemoet treden. Het realiseren van 
onze politiek-bestuurlijke doelstellingen doen we 
steeds binnen de daarvoor afgesproken budgettaire 
kaders. Daarbij spreken we aan de start van deze 
nieuwe bestuursperiode de volgende ambities uit: 
●  Weerstandsvermogen

Het weerstandsvermogen van de gemeente 
Oirschot is op dit moment uitstekend. Uitgangspunt 
voor de komende periode is het handhaven van het 
weerstandsvermogen op het waarderingsniveau A 
‘Uitstekend’ (NAR).

●  Bestemmingsreserve grote projecten

De gemeentelijke meerjarenbegroting kent op 
dit moment een algemene reserve en bestem-
mingsreserves voor specifieke onderdelen. 
We onderzoeken de mogelijkheid van het instellen 
van een bestemmingsreserve ‘grote projecten’.

●  Lokale lastendruk

Uitgangspunt is dat de onroerend zaakbelasting 
(OZB) jaarlijks maximaal met het percentage van 
de inflatiecorrectie stijgt. De riool- en afvalstoffen-
heffing zijn kostendekkend en houden we door een 
efficiënte bedrijfsvoering zo laag mogelijk.

23

Samen werken 
aan Oirschot

Hoe we willen besturen

Samen werken aan Oirschot: dat is niet alleen maar een mooie titel voor dit 
coalitieakkoord. Het vat bovendien uitstekend samen hoe wij deze periode 
willen werken. We stropen onze mouwen op en gaan aan de slag! Realistisch en 
pragmatisch, we maken keuzes en pakken door. We zijn ambitieus, waarbij we 
ons terdege realiseren dat we daarin niet alleen kunnen acteren. Een gemeente 
bestuur je immers nooit alleen; dat doe je samen. Samen met onze gemeentelijke  
organisatie, onze inwoners en onze ondernemers.  Als college van B&W en 
gemeenteraad, als oppositie en coalitie. 

24

Samen werken aan Oirschot - Coalitieakkoord 2022-2026Overigens is samenwerking nooit een doel op zich, 
maar altijd een middel om onze inwoners en onder-
nemers zo goed mogelijk van dienst te kunnen zijn. 
Dat geldt nadrukkelijk ook voor de regionale samen-
werkingsverbanden waarbinnen we als gemeente 
opereren. Zoals we al eerder in dit coalitieakkoord 
stelden, maken we passende keuzes in die samen-
werkingsverbanden op basis van de evaluatie die op 
dit moment wordt uitgevoerd. 

Samenwerking tussen gemeente, 
inwoners en ondernemers
De rode draad in dit coalitieakkoord, samenwerken, is 
niet alleen van toepassing binnen de muren van ons 
mooie gemeentehuis. Integendeel! We maken werk 
van de dienstverlening aan onze inwoners en onder-
nemers. Door goede procedures, door snelle, heldere 
en tijdige informatievoorziening, maar ook door samen 
op te trekken in planvorming en uitvoering. We stellen 
een participatiestatuut op, waarin we vastleggen wat 
onze ambitie op het gebied van participatie is en hoe 
we die ambitie concreet gaan uitvoeren. In diverse 
projecten zijn inwoners en ondernemers al betrokken, 
en dat willen we de komende periode vasthouden én 
uitbouwen. Want juist door samen te werken zijn we 
in staat om een project door elkaars ogen te bekijken 
en elkaars expertise op waarde te schatten. Daardoor 
worden onze plannen beter en onze waardering voor 
elkaar groter. Samen werken we aan een Oirschot waar 
we ons ook in de toekomst thuis blijven voelen. 

Samenwerking tussen gemeenteraad 
en college van B&W
Hoewel we voor de komende bestuursperiode de  
keuze hebben gemaakt voor een coalitieakkoord in 
plaats van een raadsbreed akkoord, kiezen we wel 
degelijk voor een goede samenwerking. Om die reden 

hebben wij al tijdens het formatieproces de voltallige 
gemeenteraad uitgenodigd voor een eerste reflectie 
op onze plannen en op de wijze van samenwerken in 
de bestuursperiode die voor ons ligt. Samen hebben 
we de volgende uitgangspunten voor samenwerking 
gedefinieerd:
●  Tijdige en gelijke informatievoorziening
Om de samenwerking tussen college en raad,  
en tussen de raadsfracties onderling optimaal te 
laten werken is het belangrijk dat de informatie-
voorziening tijdig, begrijpelijk en eenduidig is, en  
dat alle partijen over een gelijk informatieniveau  
kunnen beschikken. Daar blijven wij ons de 
komende periode volop voor inzetten.

●  Een helder proces met heldere keuze- en 

beslismomenten
Oirschot kent een systeem van opiniërende en 
besluitvormende raadsvergaderingen. Daarnaast 
worden er met enige regelmaat themasessies 
georganiseerd. Dat zijn vergadervormen die 
bijdragen aan een helder proces, waarin niet alleen 
‘dichtgetimmerde’ stukken aan de gemeenteraad 
voorgelegd worden, maar waarin er ook nog ruimte 
is voor discussie en reflectie. We bekijken hoe we 

25

dat proces nóg beter kunnen laten functioneren, 
zodat er vóór de definitieve besluitvorming in de 
gemeenteraad ruimte blijft voor interactie en het 
afwegen van eventuele inhoudelijke alternatieven.

●  Constructief-kritische debatvoering

Het politieke debat in de gemeenteraad is belang-
rijk. Het is de basis van onze democratische 
samenleving en zorgt ervoor dat de stem van 
onze inwoners gehoord en vertegenwoordigd 
blijft. We vinden het belangrijk dat dat debat op de 
inhoud wordt gevoerd, en niet ‘op de man’. Kritisch 
en op het scherpst van de snede, maar altijd vanuit 
een constructieve grondhouding: openstaand voor 
elkaars ideeën, om uiteindelijk samen te komen tot 
de beste besluiten voor Oirschot.

26

Samen werken aan Oirschot - Coalitieakkoord 2022-2026