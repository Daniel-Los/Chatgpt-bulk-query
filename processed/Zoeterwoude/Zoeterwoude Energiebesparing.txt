 
 

ENERGIETRANSITIE IN ZOETERWOUDE, NOVEMBER 2021 

 
  
 
 
 
 
            
           UITVOERINGSPROJECT ENERGIEBESPARING / ZON OP DAKEN  

Energiebesparing is een belangrijk onderdeel van het gemeentelijk duurzaamheidsbeleid. Met het instellen van het Duurzaamheidsfonds in 2011 is het mogelijk gemaakt om    
energiebesparende maatregelen te stimuleren. Nu de energietransitie op gang is gekomen, is energiebesparing nog steeds van groot belang. Energiebesparing de eerste stap in de Trias 
Energetica: energie die niet wordt gebruikt, hoeft niet te worden opgewekt. Daarom maakt Energiebesparing deel uit van het Programma Energietransitie.  Ook in het Energieakkoord 
Holland Rijnland (2017) en de RES 1.0 zijn doelen opgenomen voor energiebesparing.  
 

 

 

Regionaal beleid. Lokale uitvoering 
 
Regionaal beleid 
Doel van de RES 1.0 is om in de regio minimaal 11 
procent te besparen op ons energiegebruik in 2030 (ten 
opzichte van 2014). Dat doen we door 11 procent te 
besparen op mobiliteit en 15 procent op de gebouwde 
omgeving.  
Besparing is een gemeentelijke verantwoordelijkheid en 
taak. In woningen kunnen we vooral besparen op 
warmte. Bij diensten ook op elektriciteit. 
 
Lokaal beleid 
In het duurzaamheidprogramma hebben wij als 
gemeente onszelf tot doel gesteld om in 2030 40% 
minder CO2 uit te stoten. Bijna 88 procent van de CO2-
uitstoot (in de regio) komt van het energiegebruik. 
Energiebesparing is en blijft een speerpunt van lokaal 
beleid. 
 
 

Krachtenveld en partijen 
 
Belangrijke onderdelen van de uitvoering berusten bij 
onze professionele partners: 
 Omgevingsdienst West-Holland 
 Duurzaam Bouwloket 
 
Verder werken we samen met 

en met belangenroepen van bewoners en ondernemers, 
zoals: 


 Gebiedscoöperatie Groener Zoeterwoude 
 De Huurderij 

 Ondernemersorganisaties zoals OVZ, BIZ Grote 

Zoeterwoude Duurzaam 2030 
Zon op Zoeterwoude 

Rijnhart Wonen 

LTO Noord 

Polder, ondernemers Rijneke Boulevard, winkeliers 
dorpskern, Heineken 

 

Afbakening 
 
Mobiliteit 
In de RES 1.0 is als doel gesteld dat 11% 
energiebesparing wordt bereikt (in 2030) op mobiliteit. 
Deze vorm van energiebesparing is onderdeel van het 
project ‘Duurzame Mobiliteit’  
 
Opwek van elektriciteit 
Kleinschalige opwek van elektriciteit door particulieren 
valt binnen de RES onder energiebesparing. We hebben 
het dan over een kleine windturbine (die minder dan 15 
kWp opwekken) of een dak met minder dan 50 panelen. 
Initiatieven van grotere omvang vallen onder het project 
‘Grootschalige opwek’. 
 
Bedrijven 
In de RES ligt de focus van energiebesparing op 
de gebouwde omgeving (warmte in woningen, 
elektriciteit en warmte in utiliteitsgebouwen).  
Lokaal zetten we daarnaast ook in op energiebesparing 
bij (agrarische en industriële) bedrijven. 
 
Wijk, straat, huis. 
 
Stimuleringsregelingen zijn gericht op individuele 
woningen. Samen met Zoeterwoude Duurzaam 2030 en 
het Duurzaam Bouwloket voerden we in 2018 een 
project uit met een Wijkgerichte aanpak (in 2018).  
Inwoners droegen bij met voorbeeldwoningen en als 
energieambassadeurs. Gemeente en Zoeterwoude 
Duurzaam 2030 zijn in gesprek over vervolgacties, maar 
vanwege Corona-maatregelen waren de mogelijkheden 
in de afgelopen periode beperkt. In de nabije toekomst 
is wellicht een ‘straatgerichte’ aanpak denkbaar.  
 
Wijk, straat, huis is de aanpak die we ook terugzien in 
Rijndijk VanGasLos. Dit project gaat zich de komende 
jaren richten op energiebesparing. Daarnaast spelen we 
in op initiatieven van bewoners, zoals een ‘straat-
aanpak’ in Zuidhof. 
 
 

Werkwijze 
 
We stimuleren inwoners om energiebesparende 
maatregelen in hun woning te nemen. Bij 
huurwoningen werken we samen met Rijnhart Wonen 
en de Huurderij.  
 
We stimuleren ondernemers om energiebesparende 
maatregelen te nemen in hun bedrijfspand.  
Daarnaast reguleren we het energiegebruik van 
bedrijven. Kantoren moeten in 2023 wettelijk voldoen 
aan de eisen van minimaal energielabel C. Bedrijven 
hebben een informatieplicht en een 
energiebesparingsplicht. Hier heeft de Omgevingsdienst 
een belangrijke rol. 
 
De regie voeren we alleen over ons eigen vastgoed. De 
ambitie wordt hier niet alleen gedreven door de 
verminderde CO2 uitstoot die daar direct mee 
samenhangt, maar ook door de voorbeeldfunctie.  
 
Een belangrijke rol is weggelegd voor voorlichting en 
communicatie. Hierin heeft het Duurzaam Bouwloket 
een belangrijke rol, maar ook onze eigen GOED 
campagne. 
 

Duurzaamheidsfonds 
 
Eind 2011 is de Reserve Duurzaamheid ingesteld. De 
gelden worden grotendeels besteed aan het financieel 
stimuleren van energiebesparende maatregelen in 
woningen. We bieden gratis energiescans en subsidies 
aan.  
Er zijn energiebesparingscampagnes gehouden voor 
agrariërs en voor winkels en bedrijven, voornamelijk in 
de vorm van gratis energiescans en – adviezen.  
Ook zijn uit het fonds bijdragen geleverd aan enkele 
pilots, te weten het aardgasvrij-ready maken van een 
aantal nieuwbouwwoningen in Verde Vista Meerburg 
en het bijna-aardgasvrij maken van een aantal 
woningen van Rijnhart Wonen. 
 

Zon op dak 
 
Naast daken van woningen liggen er nog kansen bij 
andere gebouwen. Projecten die daaraan bijdragen: 





Postcoderoos-projecten van Zon op Zoeterwoude 
Zon op agrarische daken van LTO-Noord 
Zon op daken van bedrijven 
Zon op parkeerterreinen, bijv. in samenwerking met 
andere gemeenten Holland Rijnland 

 

Het goede voorbeeld 
 
Sinds 2014 liggen er zonnepanelen op de daken van het 
gemeentehuis en de gemeentewerf. Sinds 2017 wordt 
het gemeentehuis verwarmd (en gekoeld!) met 
warmtepompen en is het gemeentehuis aardgasvrij, met 
energielabel A. Ook het Cultuurhuis heeft energielabel A. 
Een inventarisatie van nog te verduurzamen gemeentelijk 
vastgoed zit in de planning.  
 

 
  
 
  

 
 
 
  
 
 
 
 

ENERGIETRANSITIE ZOETERWOUDE, NOVEMBER 2021 

UITVOERINGSPROJECT ENERGIEBESPARING / ZON OP DAKEN 

 

 

 

 

 

 

 

 

 

Communicatie en participatie.  
 
Communicatie heeft een zeer belangrijke rol bij de 
energiebesparing. 
 
Energieloket 
Elke gemeente is verplicht een energieloket aan haar 
bewoners aan te bieden. In onze regio vervult het 
Duurzaam Bouwloket deze rol. Het Duurzaam 
Bouwloket helpt woningeigenaren met gratis en 
onafhankelijk advies. Op de pagina van Zoeterwoude 
staat o.a. informatie over de gemeentelijke 
campagnes en stimuleringsregelingen en de 
formulieren om subsidie aan te vragen. De gemeente 
blijft de komende jaren gebruik maken van het 
Duurzaam Bouwloket en ondersteunt verdere 
ontwikkeling en uitbouwen van de loketfunctie. 
 
Zoeterwoude gaat GOED 
Voor gemeentelijke voorlichting en communicatie 
over energiebesparing is sinds enige tijd de GOED 
campagne beschikbaar. Naast de website wordt 
gebruik gemaakt van sociale media en vanaf eind 
2021 wordt de GOED-krant 4 x per jaar huis aan huis 
bezorgd. Ook spelen we in op actuele ontwikkelingen 
en initiatieven van inwoners. 
 

Energiebesparing bedrijven 
 
In 2014 werd bij 15 bedrijven (plus het 
gemeentehuis) een energieonderzoek gedaan in het 
kader van het project Duurzaam ondernemen 
Zoeterwoude dat door gemeenten en ondernemers 
was opgezet. De onderzochte bedrijven ontvingen 
een rapport met verbetermaatregelen.  
In 2013 / 2014 is een energiescan aangeboden aan 
agrarische bedrijven. Zo’n 15 bedrijven maakten 
daar gebruik van en een aantal van hen ontving een 
subsidiebedrag voor het nemen van maatregelen. 
Nadien heeft de gemeente een aantal malen 
energiescans aan bedrijven en organisaties 
aangeboden, die in regionaal verband door de 
Omgevingsdienst werden ingekocht. In 2017/2018 
ontvingen op die manier 35 bedrijven en instellingen 
een energie-advies. In 2020 waren dit er 26 en voor 
2021 zijn 23 energiescans beschikbaar. De bedrijven 
ontvangen niet alleen een adviesrapport, maar 
worden ook begeleid bij de implementatie. 

 
 
 
 
 
 
 
 
 
 
 
 
 
   

Organisatie, capaciteit en middelen 
 
Programma Energietransitie 
Energiebesparing is een onderdeel van het Programma 
Energietransitie. 
 
Capaciteitsraming 
De ingezette capaciteit bedraagt 0,2 fte. Ondersteuning 
is beschikbaar vanuit het Programma Energietransitie.  
 
Financiële middelen 
De middelen zijn in hoofdzaak de inzet van personeel. 
De personele inzet – exclusief de ondersteuning vanuit 
het Programma Energietransitie - wordt geleverd vanuit 
de formatie die beschikbaar is voor Duurzame 
ontwikkeling.  
 
Evaluatie 
De vorderingen op het gebied van Energiebesparing 
worden 2 keer per jaar geëvalueerd als onderdeel van 
het Programma Energietransitie; en er vindt evaluatie 
plaats in het kader van de RES.  
 

 

Energiebesparing woningen 
 
De Omgevingsdienst West-Holland voert de 
subsidieregelingen voor duurzame maatregelen in 
woningen uit. In de periode 2012 - 2020 maakten 
285 huishoudens gebruik van de gratis energiescan 
voor hun woning. 
Daarnaast werd voor 1164 maatregelen subsidie 
toegekend. Daarvan hadden er 1142 betrekking op 
energiebesparing en duurzame opwek (de overige 
waren klimaatbestendige maatregelen).  Hierbij 
moet gemeld, dat het mogelijk is om meerdere 
maatregelen per subsidieaanvraag toegekend te 
krijgen. Per jaar resulteren deze maatregelen in een 
totale CO2-reductie van ongeveer 863 ton. Zowel in 
het aantal aanvragen, de financiële omvang als 
gereduceerde CO2 uitstoot voeren zonnepanelen de 
boventoon. Dit heeft er toe geresulteerd dat 
inmiddels 25,0 % van de woningen in Zoeterwoude 
zonnepanelen op het dak heeft, tegen gemiddelden 
van 10,2 % in Zuid-Holland en 15,7 % in Nederland. 
 

Kansen 


Project VanGasLos kan middelen genereren voor 
energiebesparing Rijndijk 
Initiatieven van bewoners(organisaties), zoals 
postcoderoos-projecten van Zon-op-Zoeterwoude 



 Méér subsidie van het rijk voor particuliere 
woningeigenaren, bijv. voor warmtepompen 
Samenwerking binnen Holland Rijnland voor Zon op 
Dak 



Risico / actie 
 Hoewel er veel gebruik van wordt gemaakt, is de 

vraag in hoeverre de subsidieregeling nog actueel is, 
zowel qua instrument als qua inhoud. Dit 
onderzoeken en evt. alternatieven ontwikkelen. 

 
De RRE(W) campagne 
 
Met financiering van het Rijk hebben we in de afgelopen 
periode meegedaan met de RRE campagne. Daarbij 
konden we woningeigenaren een gratis energieadvies 
voor hun woning aanbieden energiebesparende 
producten voor een bedrag van € 70. We doen ook mee 
met de opvolger, de RREW campagne. Daarbij is het 
aanbod ook geldig voor huurders. De campagne is 
voorbereid in samenwerking met Rijnhart Wonen en De 
Huurderij. Het aanbod loopt nog tot juli 2022. Het 
Duurzaam Bouwloket voert de campagne uit, o.a. met 
een webshop waarop de producten zijn te bestellen. 

Regels voor bedrijven 
 
Voor bedrijven geldt een informatieplicht 
energiebesparing en een energiebesparingsplicht. De 
Omgevingsdienst houdt hier toezicht op.  
Kantoorgebouwen moeten uiterlijk in 2023 voldoen aan 
de eisen van minimaal energielabel C. De gemeente moet 
daarop toezien en zo nodig handhaven. De 
Omgevingsdienst verzorgt momenteel de voorlichting 
aan de eigenaren en inventariseert welke kantoren al aan 
de eisen voldoen.  
De Europese Richtlijn Energieprestatie van Gebouwen 
(EPBD III) legt sinds maart 2020 aangepaste en nieuwe 
eisen op aan bestaande bouw en nieuwbouw. 
Gemeenten zijn bevoegd gezag voor toezicht en 
handhaving. Het gaat dan vooral om keuringen van 
verwarmings- en airconditioningsystemen en 
laadinfrastructuur voor elektrisch vervoer. Gekeken 
wordt of de Omgevingsdienst deze taak kan uitvoeren. 
 

