ENERGIETRANSITIE IN ZOETERWOUDE, NOVEMBER 2021 

 
 

 
  
 
 
 
 
             
 

UITVOERINGSPROJECT ‘GROOTSCHALIGE OPWEK’ DUURZAME ENERGIE  
 Het Programma Energietransitie kent een aantal uitvoeringsprojecten. Eén daarvan is het project ‘Grootschalige Opwek’. 
De ambitie uit het Regionale Energieakkoord om in 2050 energieneutraal te zijn is vertaald naar de RES 1.0. In de RES 1.0 is voor 2030 afgesproken dat we 1,05 TWh energie duurzaam 
opwekken. We doen dat vooral met zonnepanelen op grote daken, zonneparken en windturbines. Met name zonneparken en windparken kennen een complexe besluitvorming met veel 
belangen en betrokken partijen. Bovendien zijn dit projecten met een grote impact op de leefomgeving. Het project Grootschalige Opwek richt zich op deze opgave. 

 

 

 

Opgave RES 1.0 
 
Het doel in de RES 1.0 is om 0,25 TWh op te wekken met 
zon op grote daken en zon op land. Op dit moment is dat 
slechts 0,04 TWh. 
Voor windturbines is het doel 0,89 TWh. Nu is dat nog 
maar 0,04 TWh. 
 
Lokaal beleid 
In het duurzaamheidprogramma hebben wij als 
gemeente onszelf tot doel gesteld om in 2030 40% 
minder CO2 uit te stoten. 
 
Het realiseren van projecten met grootschalige opwek 
van duurzame energie draagt in grote mate bij aan het 
halen van dat doel. Een windturbine staat gelijk aan zo’n 
6.000 ton CO2-reductie per jaar of 0,015 TWh. 
 
Doel Project Grootschalige Opwek 
 
Veel duurzame energie opwekken 
Regionaal is de opgave voor duurzame energie groot. 
Niet alleen vanwege de hoeveelheid op te wekken 
energie, maar ook vanwege de grote maatschappelijke en 
ruimtelijke impact van projecten. 
 
Zorgvuldige inpassing in Zoeterwoude 
Het project richt zich op zorgvuldige inpassing van 
initiatieven voor grootschalige opwek in Zoeterwoude.  
Inpassing heeft zowel landschappelijke als 
maatschappelijke gevolgen. Het is van belang het 
draagvlak te behouden. 
 
Gemeente als regisseur bij initiatieven 
Om de balans tussen (de belangen van) alle betrokken 
partijen te bewaken treedt de gemeente op als regisseur. 
  

Zorgvuldig ruimtelijk en maatschappelijk inpassen  

Zoeterwoude aantrekkelijk voor nieuwe initiatieven 
 Draagvlak voor initiatieven bij inwoners en andere 

betrokken partijen  

Voortgang project 
 
Waar stonden we in 2019? 
We waren net gestart met het opstellen van de RES. Het 
uitgangspunt was het regionale energieakkoord met een 
eerste doelstelling voor 2025: 2,5 petajoule (PJ) 
duurzaam opwekken (zon op daken (0,7PJ), zonneparken 
(1PJ) en wind (0,8PJ) 
 
Wat hebben we gedaan? 
Het doel voor 2025 is vertaald naar het RES-doel voor 
2030. We hebben antwoord gegeven op de vraag hoeveel 
ruimte we nodig hebben voor wind- en zonneparken. Aan 
de hand van geformuleerde bouwstenen hebben we op 
de regionale kaart zoekgebieden aangewezen. 
 
Waar staan we nu? 
In de RES 1.0 staan de zoekgebieden. Nu maken we lokale 
keuzes over de wijze waarop wij bijdragen aan het 
regionale doel. Die keuzes gaan over de verhouding 
tussen zon en wind, voorkeuren voor zoekgebieden en de 
kaders waarbinnen zoekgebieden ingevuld mogen 
worden. 
 

Werkwijze 
 
Regio 
Als onderdeel van het opstellen en actualiseren van de 
RES wordt regionaal afgestemd welke locaties wel en 
welke locaties niet in aanmerking kunnen komen voor 
grootschalige opwek. Dit gebeurt in de werkgroep 
Energie en Ruimte 
 
Gemeente 
Grootschalige opwek binnen Zoeterwoude kan alleen 
gerealiseerd worden als alle betrokken partijen 
handelen vanuit gedeelde waarden en met een zelfde 
visie. In het Platform grootschalige opwek brengen wij 
partijen bij elkaar. We bespreken rol- en taakverdeling 
van betrokken partijen. We informeren over lokale 
regionale en bovenregionale (bestuurlijke) besluiten. 
 
Locatie 
Bij concrete initiatieven wordt ingezoomd op de 
specifieke ruimtelijke en maatschappelijke inpassing. De 
mogelijkheden, onmogelijkheden en voorwaarden 
worden vastgelegd. 

RES-zoekgebieden in 
Zoeterwoude 
In de RES 1.0 zijn zoekgebieden 
opgenomen waar het vinden van locaties 
voor de RES-opgave het meest kansrijk is. 
 
Uitgangspunt is zon zoveel mogelijk op 
dak. Zonneparken en windparken langs 
grote infrastructuur. 
 


Zon op grote daken, met name op 
bedrijfspanden. 
Zon en wind langs de A4 en N11. 
Reservezoekgebied langs de N206 
Twee bestaande locaties staan al in de 
Verordening Ruimte en Mobiliteit 
(VRM) van de provincie. 





Afbakening 
 
Geen zon op land 
In Zoeterwoude is op dit moment geen maatschappelijk 
of bestuurlijk draagvlak voor het plaatsen van 
zonnepanelen op agrarische grond. Wij focussen bij 
grootschalige opwek daarom op zon op grote daken en 
windturbines.            
 
Niet voor kleine initiatieven  
Grootschalige opwek gaat over initiatieven van minimaal 
15 kilowattpiek (kWp). Een particuliere windturbine of 
een dak met minder dan 50 panelen vallen niet onder 
dit project. Dit valt onder de besparingsdoelen van de 
RES. 

Platform Grootschalige opwek 
 
Het platform komt eens in de 6 á 8 weken bij elkaar en 
bespreekt lokale, regionale en landelijke 
ontwikkelingen.  
 
Partijen Platform 
Partijen, die direct betrokken zijn bij initiatieven mogen 
deelnemen aan het platform: 
 





 Nieuwe initiatiefnemer(s) windpark of zonnepark 

 Heineken (grondeigenaar huidige windpark met 

LTO afd. Rijn en Vlietlanden 
Agrarische natuurvereniging De Groene Klaver 
Energiecoöperatie Rijnland Energie  
Liander 
Prodeon en Eneco (huidige exploitanten) 

IX-zon (initiatiefnemer pilot-zonnepark) 

uitbreidingswens)  

 Grondeigenaren (huidige grondeigenaren windpark 

Papemeer en grondeigenaren van potentiele 
nieuwe wind- of zonneparken) 

Zoeterwoude Duurzaam 2030 

 Groener Zoeterwoude 

 
 

