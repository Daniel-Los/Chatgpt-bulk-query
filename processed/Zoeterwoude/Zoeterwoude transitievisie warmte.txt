12 juni 2019 

 
Transitievisie Warmte gemeente 
Zoeterwoude 

Lokale warmtevisie 

Transitievisie warmte gemeente 
Zoeterwoude 

Datum   
Opstellers (aanzet) 

 

 12 juni 2019  
 Nanda Naber / Jasper Schilling / Reinier van der Veen, CE Delft 
 Douwe van Langelaar / Floris de Groot, APPM 

Opstellers (uitwerking)  Yorick Rens / Baktash Ibrahimi, Gemeente Zoeterwoude 

   2 

1 

2 

3 

4 

5 

6 

7 

A 

B 

C 

 

Inhoud 

Inleiding 
1.1  Totstandkoming transitievisie warmte 
1.2  Leeswijzer 

De transitievisie warmte nader bekeken 
2.1  Waarom een transitievisie warmte? 
2.2  De transitievisie warmte 
2.3  Duurzame warmteopties 
2.4  Samenspel gemeente en andere betrokkenen 

Stand van zaken gemeente Zoeterwoude 
3.1  Ambitie 
3.2  Huidige situatie 
3.3  Opgave 

Selectie meest geschikte warmtetechniek per buurt 
4.1  Uitgangspunten lokale warmtevisie 
4.2  Klimaatneutrale warmtetechnieken 
4.3  Potentiële technieken voor Zoeterwoude 
4.4  Overige afwegingen 
4.5  Voorziene warmtetechniek 
4.6  Warmtetechniek per buurt 

Planning 
5.1  Doelstelling 
5.2  Zoeterwoude-Rijndijk – Pilot Rijndijk Gasloos 
5.3  Zoeterwoude-Dorp en Zuidbuurt 
5.4  Gelderswoude, Westeinde, Weipoort en Lint Zuidbuurtseweg 
5.5  Utiliteitsgebouwen 

Samenvatting 

Verwijzingen 

Definities klimaatneutraal en energieneutraal 

Kaarten ter onderbouwing selectie kansrijke buurten gemeente Zoeterwoude 

Begrippenlijst 
 
 
 
 
 

   3 

4 
4 
5 

6 
6 
7 
9 
10 

13 
13 
13 
16 

17 
17 
18 
19 
20 
22 
23 

25 
25 
25 
26 
26 
27 

29 

30 

31 

33 

36 

1 

Inleiding 

De regio Holland Rijnland heeft de ambitie om in 2050 een energieneutrale1 regio te zijn. Om dit te 
realiseren heeft de regio zichzelf als doel gesteld om in 2050 geen aardgas meer te gebruiken in de 
gebouwde omgeving (Holland Rijnland, 2017).  
 
De gebouwde omgeving, bestaande uit alle woningen en utiliteitsgebouwen, is in Nederland de sector 
met het hoogste energieverbruik. Het grootste deel van de CO2-uitstoot binnen deze sector wordt 
veroorzaakt door het aardgasverbruik ten behoeve van de verwarming en warmtapwater van de panden 
(de warmtevoorziening). Nederland heeft zichzelf als doel gesteld dat in 2050 de gebouwde omgeving 
klimaatneutraal moet zijn (SER, 2013) en het regeerakkoord stelt dat in Nederland in 2030 de CO2-
uitstoot met 49% dient te zijn gedaald (Rijksoverheid, 2017). Woningen en utiliteit mogen dan geen CO2 
meer uitstoten. De regie voor de verduurzaming van de gebouwde omgeving, met de 
warmtevoorziening als belangrijkste component, is door de Rijksoverheid belegd bij gemeenten.  
 
Om de warmtetransitie op gang te brengen, hebben het Rijk, de provincie en de gemeenten gezamenlijk 
afgesproken dat elke gemeente uiterlijk in 2021 een transitievisie warmte  
(ook wel warmteplan genoemd) heeft opgesteld. In dit document legt de gemeenteraad het tijdspad 
vast waarop wijken/buurten van het aardgas gaan, en op welke techniek deze wijken overschakelen.  

1.1 

Totstandkoming transitievisie warmte 

Deze transitievisie warmte is tot stand gekomen in een gezamenlijk proces met de dertien gemeenten 
van Holland Rijnland2, netbeheerder Liander, woningcorporaties, hoogheemraadschap en de 
omgevingsdienst, samen met CE Delft en APPM, die het proces in het maken van keuzes hebben 
begeleid. Gezamenlijk met alle regiogemeenten is in een drietal ateliers gesproken over de transitievisie 
warmte, de mogelijke warmtetechnieken en welke door de gemeenten wenselijk worden geacht. Hierbij 
is het volgende proces gevolgd: 
1.  CE Delft heeft met haar CEGOIA-model berekend welke duurzame warmtetechniek op basis van de 

maatschappelijke kosten de meest logische keuze is per buurt.  

2.  Vervolgens hebben gemeenten, samen met CE Delft en APPM, in kaart gebracht welke afwegingen, 

naast maatschappelijke kosten, zij belangrijk vinden voor het bepalen van de warmtetechniek. Dit 
heeft geresulteerd in voorkeurstechniek(en) per buurt. 

3.  Gemeenten, netbeheerder, waterbedrijven en woningcorporaties hebben gegevens aangeleverd 

over hun planningen. Denk aan wegwerkzaamheden, leidingvervangingen en woningrenovaties. CE 
Delft heeft deze gegevens aangevuld met objectieve buurtinformatie. 

4.  Gemeenten hebben, mede op basis van Punt 3, met CE Delft en APPM in kaart gebracht welke 

criteria zij belangrijk vinden voor het bepalen in welke buurt te starten. Resultaat was een overzicht 
van alle criteria, inclusief top 3. 

5.  Gemeenten hebben in deze ateliers gezamenlijk met de daar aanwezige woningcorporaties en 

netbeheerder op basis van de voorkeurstechniek(en) en opgestelde criteria een eerste keuze 
gemaakt in welke buurten het wenselijk is om te starten met het van het aardgasvrij maken van de 
gebouwen. 

6.  APPM heeft met gemeenten gewerkt aan een eerste uitwerking van het vervolgproces op de aanzet 

transitievisie warmte.  

7.  Zoeterwoude heeft deze transitievisie warmte in concept lokaal afgemaakt en voorzien van 

benodigd maatwerk. 

8.  De concept warmtevisie is het startdocument om in gesprek te gaan met de samenleving middels 

een zorgvuldig participatietraject. 

 

1   Energieneutraal is een begrip dat meerdere betekenissen kent. In de gebouwde omgeving betekent het over het 

algemeen dat op jaarbasis het energieverbruik nul is, dus dat er evenveel energie wordt opgewekt als dat er wordt 

gebruikt. In het Energieakkoord Holland Rijnland is aangegeven dat 80% van de energie in de regio opgewekt zal 

worden. De overige 20%, voornamelijk warmte, wordt geïmporteerd uit nabij gelegen regio’s. 

2   Gemeente Leiden heeft al een warmtevisie, en heeft niet meegedaan aan dit traject.  

   4 

9.  Aan de hand van de conceptversie en het participatietraject wordt een definitieve versie opgesteld 

goedgekeurd door de gemeenteraad.  

1.2 

Leeswijzer 

Hoofdstuk 2 van de transitievisie warmte gaat in op de verantwoordelijkheid van de gemeente met 
betrekking tot de warmtetransitie. Ook laat dit hoofdstuk in het kort zien welke technische opties er zijn 
om aardgas als warmtevoorziening te vervangen door een CO2-vrije optie. Dit hoofdstuk gaat tevens in 
op de factoren die belangrijk zijn in de keuze voor een bepaalde warmteoplossing. 
 
Hoofdstuk 3 bespreekt de stand van zaken van de gemeente. Allereerst gaat het hoofdstuk in op de 
klimaatambitie van de gemeente en specifiek op de ambitie voor de gebouwde omgeving. Vervolgens 
brengt het in kaart hoeveel energie er momenteel wordt gebruikt in de gemeente en welk deel hiervan 
voor rekening komt van de woningen en utiliteitsgebouwen. Als laatste schetst dit hoofdstuk de opgave. 
Hoeveel woningen en utiliteitsgebouwen moeten er worden aangepakt en hoeveel gaat dit kosten? 
 
Hoofdstuk 4 schetst eerst de uitgangspunten van de lokale warmtetransitie. Vervolgens zet het de 
kansrijke technieken kort uiteen met daarbij de voorwaarden die nodig zijn voor het toepassen van de 
techniek. Als laatste wijst dit hoofdstuk de meest geschikte warmtetechniek per wijk aan. Het geeft aan 
om welke redenen de buurten kansrijk zijn en wat de kansrijke technieken zijn in deze buurten. 
 
Hoofdstuk Fout! Verwijzingsbron niet gevonden. omschrijft per wijk in de gemeente welke techniek is g
ekozen om welke techniek de voorkeur geniet. Het hoofdstuk geeft per wijk een overzicht van de 
geschikte warmtetechniek en de planning en rol van de gemeente die daarbij hoort.  
 

   5 

2  De transitievisie warmte nader 

bekeken 

2.1  Waarom een transitievisie warmte? 

Nederland heeft zichzelf als doel gesteld dat in 2050 de gebouwde omgeving klimaatneutraal moet zijn 
(SER, 2013). Woningen en utiliteitsgebouwen mogen dan geen CO2 meer uitstoten. De regie voor de 
verduurzaming van de gebouwde omgeving, met de warmtevoorziening als belangrijkste component, is 
door de Rijksoverheid belegd bij gemeenten. 
 
Gemeenten, de provincie en het Rijk hebben in het voorjaar van 2018 in het interbestuurlijk programma 
(Min. EZK, 2018) gezamenlijk afgesproken dat alle gemeenten uiterlijk in 2021 een planning vaststellen 
in de gemeenteraad voor de transitie van de gebouwde omgeving naar aardgasvrij in 2050. Hiernaast is 
voor alle buurten die voor 2030 van het aardgas af gaan in 2021 bekend wat het beoogde alternatief 
voor aardgas is. Deze afspraken zijn overgenomen in het ‘Voorstel voor hoofdlijnen voor het 
Klimaatakkoord’ (Klimaatberaad, 2018), en zullen naar verwachting in het Klimaatakkoord nogmaals 
worden bekrachtigd.  
De verwachting is dat het klimaatakkoord eind 2019 wordt vastgesteld in de Tweede Kamer.  
 
Tussen het interbestuurlijk programma (voorjaar 2018), en het voorstel voor hoofdlijnen van het 
klimaatakkoord zit verschil in de geografische aanduiding. In het interbestuurlijk programma wordt 
gesproken over plannen op buurtniveau, in het voorstel voor het klimaatakkoord wordt gesproken over 
plannen op wijkniveau. In deze transitievisie warmte is uitgegaan van het kleinste schaalniveau, de 
buurt. Dit omdat een aantal gemeenten in Holland Rijnland slechts uit een of twee CBS-wijken bestaan, 
en er met het gebruik van de wijk als schaalniveau te weinig rekening kan worden gehouden met de 
lokale situatie.  

Instrumentarium 

In het Voorstel voor de hoofdlijnen van het Klimaatakkoord staan een drietal instrumenten omschreven 
waarmee de transitie naar aardgasvrije buurten vorm zal gaan krijgen (Klimaatberaad, 2018): 
—  Transitievisie warmte: De transitievisie warmte werd eerder ook wel aangeduid met lokale 

warmtevisie of warmteplan. In de transitievisie warmte legt de gemeenteraad het tijdspad vast 
waarop buurten van het aardgas gaan. Voor de buurten waarvan de transitie vóór 2030 gepland is, 
zijn ook de potentiële alternatieve energieinfrastructuren bekend. Uiterlijk 2021 heeft elke 
gemeente een transitievisie warmte voor de gehele gemeente. De transitievisie warmte zal 
minimaal eens in de 5 jaar geactualiseerd worden. Hiermee is het mogelijk de voortgang te volgen 
en tijdig bij te sturen als blijkt dat het einddoel of de tussendoelen buiten beeld raken. 

—  Uitvoeringsplan op wijkniveau: Waar in de transitievisie warmte de mogelijke alternatieven in beeld 

gebracht zijn, besluit de gemeenteraad in het uitvoeringsplan op wijk- of buurtniveau over de 
alternatieve energie infrastructuur van een wijk. Dit gebeurt uiterlijk 8 tot 10 jaar voordat het gas 
daadwerkelijk afgesloten wordt. Dit biedt het kader waarbinnen gebouweigenaren, netbeheerders, 
warmtebedrijven, gemeente en andere partijen investeringsbeslissingen nemen. Denk hierbij aan 
hoeveel en wanneer er moet worden geïsoleerd en of het elektriciteitsnet moet worden verzwaard.  

—  Afwegingsleidraad: Om gemeenten en stakeholders te helpen bij de besluitvorming is er door de 
Rijksoverheid een leidraad opgesteld waarin de gevolgen voor keuzes per wijk/buurt op basis van 
objectieve data in beeld worden gebracht.  

 

   6 

2.2 

De transitievisie warmte 

De transitievisie warmte is een belangrijk document voor alle gemeenten in de komende jaren. In dit 
document dient helder onderbouwd een keuze te worden gemaakt voor de warmtevoorziening van alle 
buurten in Zoeterwoude, en te worden aangeven welke buurten wanneer overstappen van aardgas naar 
een andere warmtevoorziening.  
 
In deze paragraaf gaan we kort in op de scope en het beoogd gebruik van de transitievisie warmte, en 
de relatie met andere beleidsinstrumenten.  

2.2.1 

Scope 

De transitievisie warmte gaat over het energiegebruik ten behoeve van warmte (verwarming, warm-
tapwater en koken) in de gebouwde omgeving. De gebouwde omgeving bestaat uit alle woningen en 
utiliteitsgebouwen (kantoren, ziekenhuizen, scholen, winkels, etc.). Industrie valt buiten de scope van de 
transitievisie warmte. 
 
De scope van de transitievisie warmte is met name gericht op de bestaande bouw.  
Het overgrote deel van de woningen en utiliteitsgebouwen die er in 2050 staan, zijn nu al gebouwd. 
Daarnaast worden nieuwbouwwoningen waarvan de omgevingsvergunning na 1 juli 2018 is 
aangevraagd in principe niet meer aangesloten op het aardgas3, en zijn de eisen aan de isolatieschil zeer 
hoog. Dit leidt ertoe dat binnenkort alle nieuwbouw wordt gebouwd zonder aardgasaansluiting, en 
daarmee voorbereid is op de energietransitie. 
 
De transitievisie warmte focust op de infrastructuur en technieken in buurten om de gebouwde 
omgeving van het aardgas te halen. De opweking van de benodigde warmte of elektriciteit maakt geen 
onderdeel uit van de transitievisie warmte. Het opwekken van duurzame energie komt aan de orde in 
de RES, zie paragraaf 2.2.3.  

2.2.2  Beoogd gebruik 

De transitievisie warmte dient als onderbouwing van de keuzes van de gemeente op het gebied van de 
warmtevoorziening. De transitievisie warmte wordt vastgesteld door de gemeenteraad. 
De transitievisie warmte dient ervoor om duidelijkheid te verschaffen aan alle betrokken stakeholders 
over gemaakte keuzes ten aanzien van de techniekopties, benodigde infrastructuur, en het tijdspad van 
de warmtetransitie. De transitievisie warmte heeft op dit moment geen afdwingbare juridische status, 
en dwingt partijen nog niet tot het nemen van investeringen.  
 
De transitievisie warmte is de basis voor de uitvoeringsplannen op wijk- of buurtniveau (zie hierboven), 
die het kader gaan bieden op welke wijze de transitie van aardgas naar andere warmtebronnen zal 
worden opgepakt.  
 
 
 
 
 
 
 
 
 

 

3  Dit komt voort uit de nieuwe Gaswet (Rijksoverheid, 2018). Liander heeft aangegeven op basis van deze Wet vanaf 
1 juli 2018 in principe geen gasaansluitingen meer aan te leggen voor huizen en gebouwen, tenzij de gemeente een 

besluit neemt dat om zwaarwegende redenen gebouwen in een bepaald gebied wel voorzien moet worden van een 

gasaansluiting (Liander, 2018). Door de gemeenten in het samenwerkingsverband Holland In in In In Holland-

Rijnland is tevens op 5 september 2018 het ‘Convenant Aardgasvrij’ bestuurlijk ondertekend. In dit convenant 

spreken de gemeenten in de regio af nieuwbouwwoningen niet langer aan te sluiten op het aardgasnet.  

   7 

2.2.3  Relatie met andere instrumenten 

Figuur 1 - Onderlinge samenhang van de transitievisie warmte, de regionale energiestrategie, de instrumenten uit de 

omgevingswet en de bijbehorende monitoring 

  

 

Omgevingswet 

De keuzes uit de transitievisie warmte hebben een ruimtelijke impact op de leefomgeving. Er komt 
bijvoorbeeld nieuwe netinfrastructuur, nieuwe elektriciteitshuisjes bij netverzwaring, eventueel 
geothermiebronnen. Hiernaast verandert mogelijk het uiterlijk van woningen door externe schilisolatie. 
Deze impact zal moeten worden meegenomen in de instrumenten van de Omgevingswet, zoals de 
omgevingsvisie en het omgevingsplan. De Omgevingswet treedt naar verwachting op 1 januari 2021 in 
werking, in hetzelfde jaar waarin de transitievisie warmte gereed moet zijn (Min. I&M, 2017). 
In de omgevingsvisie kunnen beleidskeuzes van de warmtetransitie worden opgenomen. Denk hierbij 
aan de gewenste energievoorziening, de beleidsdoelstellingen van de gemeente, en de relatie (welk 
belang prevaleert?) van deze opgave in relatie met andere opgaven in de openbare ruimte.  

 

In het omgevingsplan kunnen met name ruimtelijke reserveringen worden gedaan voor de nieuwe 
energie-infrastructuur. Denk aan ruimte in de ondergrond reserveren voor een warmteleiding, het 
meenemen van de ruimtelijke impact van extra elektriciteitshuisjes bij netverzwaring, et cetera.  

Regionale energiestrategie 

Het regeerakkoord van het Kabinet-Rutte III geeft aan dat per regio in Nederland de gemeenten, 
provincies, waterschappen en netbeheerders gezamenlijk een plan voor de verduurzaming van de 
gebouwde omgeving zullen opstellen. Het doel hiervan is om te komen tot een programmatische 
aanpak met een optimale mix van energiebesparing, duurzame warmte en duurzame opwekking.  
 
Dit document heet een Regionale energiestrategie (RES). Holland Rijnland heeft reeds een aanzet tot 
een regionale energiestrategie opgesteld (POSAD, 2016). De keuzes bij het aardgasvrij maken van de 
gebouwde omgeving hebben gevolgen voor de energievoorziening in de regio. Wanneer veel woningen 
gebruik gaan maken van elektriciteit dan zal er ook meer regionale elektriciteitsopwekking nodig zijn. 
Een regionaal warmtenet heeft ook impact op de regionale energiestrategie, en de mogelijkheden die 
gemeenten hebben om hun warmtevisie vorm te geven. Het is dan ook noodzakelijk om de 
consequenties die de lokale transitievisies warmte op regioniveau hebben te toetsen aan de RES, en 
deze indien noodzakelijk aan te passen.  
 
In het samenwerkingsverband Holland Rijnland is een start gemaakt om te komen tot een regionale 
transitievisie warmte. In deze transitievisie warmte komen de bovengemeentelijke kansen en structuren 
in beeld die bijdragen aan het uitvoeren van de lokale transitievisie warmte.  
Een voorbeeld hiervan is een geothermiebron waarop meerdere buurten uit verschillende gemeenten 
kunnen worden aangesloten. Ook valt te denken het opstellen van een regionaal warmtenet over 
meerdere gemeenten, waarmee voldoende vraag wordt gecreëerd voor een aantrekkelijke 

   8 

businesscase. In de regionale transitievisie warmte worden ook de effecten van het gebruik van warmte 
uit oppervlaktewater op het regionale waterstelsel in kaart gebracht. De regionale transitievisie warmte 
is input voor de regionale omgevingsvisie.  
 
De regionale transitievisie warmte zal enkel worden opgesteld voor die onderdelen die een grens- 
overstijgende meerwaarde hebben. De lokale transitievisie warmte blijft daarmee leidend voor de 
aanpak van aardgasvrije buurten op lokaal niveau. De regionale transitievisie warmte is een belangrijk 
onderdeel van de RES (zie figuur 1) 

2.3 

Duurzame warmteopties 

Het verduurzamen van de warmtevoorziening is een complex vraagstuk. Technisch gezien betekent het 
dat er geen aardgas meer mag worden gebruikt in 2050 voor het verwarmen van de gebouwde 
omgeving. Het uitgangspunt hierbij is dat de energiebronnen die het aardgas vervangen CO2-neutraal 
zijn. Zo moet de elektriciteit duurzaam worden opgewekt en de eventueel ingezette (rest)warmte en 
biomassa moeten ook CO2-neutraal zijn. Voor het gebruik van energiebronnen als elektriciteit en 
warmte zijn er meestal andere installaties, extra isolatiemaatregelen en aanpassing aan energie-
infrastructuur nodig. De complexiteit zit hem er vooral in dat de maatregelen plaats moeten vinden in 
de bestaande bouw. De woningen en utiliteitsgebouwen zijn in het bezit van vele verschillende mensen, 
bedrijven en corporaties. Ieder van hen zal de transitie gaan merken en zal hier actief aan meewerken. 

Variatie in oplossing 

Er zijn verschillende alternatieven voor aardgas mogelijk om de bestaande woningen, kantoren en 
bedrijfspanden van warmte te voorzien. Deze opties lopen uiteen van groengas en all electric-
oplossingen tot het gebruik van (rest)warmte en het inzetten van CV-ketels op vaste biomassa 
(pelletketels). Alle duurzame warmteopties zijn uitgewerkt op: www.warmtetechnieken.nl.  

Welke oplossing waar? 

Waar er op dit moment in bijna heel Nederland één warmteoplossing wordt toegepast  
(de HR-ketel op aardgas), zal in de toekomst de warmtevoorziening gaan verschillen. De gewenste 
warmteoplossing is namelijk een samenspel tussen het isolatieniveau van de woning, de aanwezige 
warmtebronnen en infrastructuur, en de kosten van de benodigde techniek die in de woning nodig is om 
de warmte te gebruiken.  
 
Een aardgasvrij woningbezit vraagt om een aanpassing in bijna iedere woningen. Een groot deel van de 
woningen zullen in vergaande of minder vergaande mate moeten worden geïsoleerd. Daarnaast moeten 
de installaties die aardgas gebruiken (CV-ketel, geiser, gasfornuis) zullen plaats moeten maken voor 
andere installaties. Meest belangrijk in de grootte en wijze van aanpassing is de keuze welke 
warmtebron in de warmtevraag van de woningen gaat voorzien. 
 
Hierbij kan de warmtevraag op hoge temperatuur plaatsvinden, waarbij de nieuwe warmte met de 
huidige radiatoren en het huidige isolatieniveau kan worden ingezet, of op lage temperatuur. Voor lage 
temperatuur is grondige woningisolatie noodzakelijk, en moeten de oude radiatoren worden vervangen 
door vloerverwarming of speciale lagetemperatuurradiatoren. Niet iedere woning kan even eenvoudig 
grondig worden geïsoleerd. Om deze reden zal per woning de gewenste uitkomst anders uitvallen, en 
per buurt of wijk kunnen er andere voorkeuren zijn. 
 
Dit leidt tot een samenspel van warmtebronnen (welke bronnen zijn lokaal beschikbaar?) en wensen 
vanuit de woningen (hoog of lage temperatuur gewenst?). Gezamenlijk leidt dit tot kansen en 
mogelijkheden op wijk en buurtniveau. Kansen waar de gemeente invloed op kan uitoefenen. Voor de 
regio Holland Rijnland is restwarmte uit de warmterotonde één van de opties om op termijn naar een 
klimaatneutrale warmtevoorziening te gaan.  
 

   9 

2.4 

Samenspel gemeente en andere betrokkenen 

Hoewel de gemeente de regie voert op het aardgasvrij maken van haar buurten, doet zij dit niet alleen. 
De gemeente neemt besluiten in samenhang en overleg met gebouweigenaren, bewoners- en 
huurdersorganisaties, netbeheerders, energiebedrijven, warmtebedrijven, bouw- en 
installatiebedrijven, woningcorporaties, medeoverheden en maatschappelijke organisaties. In deze 
paragraaf gaan we in op het samenspel tussen de gemeente en de andere betrokkenen.  

2.4.1  Rol van de gemeente 

Het beleidsterrein energie is voor de meeste gemeenten een nieuwe taak (of eigenlijk ‘terug van 
weggeweest’ na het privatiseren van de gemeentelijke energiebedrijven). De invloed van de gemeente 
(of de overheid) in het domein is beperkt; de warmtetransitie vraagt om nadrukkelijk samenspel tussen 
overheid, bewoners, bedrijfsleven en maatschappelijke organisaties. De gemeente Zoeterwoude heeft al 
een programma, het Duurzaamheidsprogramma Zoeterwoude 2019-2022, om het verduurzamen van 
woningen te stimuleren en hun inwoners te informeren. 
 
De gemeente krijgt vanuit de gesprekken op landelijk niveau een formele rol in de warmtetransitie. Ze 
wordt geacht een transitievisie warmte op te stellen en uitvoeringsplannen op wijkniveau vast te stellen. 
Daarbij wordt aangegeven dat interactie met bewoners en eigenaren van groot belang is en het 
schaalniveau van de buurt (‘wijkaanpak’) leidend is. Dit gaat verder dan de beleidsinstrumenten die 
gemeenten tot op heden hadden. Hiermee hebben gemeenten ook de opgave om te komen tot een 
gedragen besluit (en daarmee het betrekken van de relevante belanghebbenden), waarbinnen ook de 
eigen (bredere) beleidsprioriteiten een plek krijgen.  
 
Dit gemeentelijk besluit kan tot stand komen vanuit verschillende rolopvattingen van de gemeente. 
Datzelfde geldt voor de rol van de gemeente in de uiteindelijke uitvoering. Die rolopvatting kan variëren 
met politieke voorkeur, inhoudelijke opgave in een buurt, enthousiasme bij bewoners, beschikbare 
middelen, etc.  
 
Grofweg kan onderscheid worden gemaakt tussen de volgende rolopvattingen, die elkaar overigens niet 
per sé uitsluiten, en dus ook aanvullend kunnen werken.  
—  Reguleren: Kaders stellen, eisen stellen. Hierbij kan worden gedacht aan het vaststellen van beleid, 
ontwikkelen en handhaven van regelgeving en contractvorming. In de praktijk zal de gemeente deze 
rol altijd in zekere mate vervullen aangezien de  
‘transitievisie warmte’ en het ‘wijkuitvoeringsplan’ gemeentelijk vastgestelde kaders zijn.  

—  Regisseren: Hier draait de gemeente actief aan knoppen om ontwikkelingen te sturen. De gemeente 

initieert, realiseert, stelt eisen en geeft richting met bijvoorbeeld inkoopbeleid. Concreet is dit het 
geval indien een buurt aangepast wordt onder directe sturing en regie van de gemeente: een 
gemeentelijk project (dit in tegenstelling tot bijvoorbeeld een project onder regie van de markt of 
bewoners zelf). Hierbij is overigens nog steeds volop betrokkenheid van bewoners relevant. Dit 
vraagt dan ook de bijbehorende capaciteit en kennis.  

—  Stimuleren: Hierbij geeft de gemeente ontwikkelingen actief een duwtje in de rug.  

Dat kan in verschillende vormen, zoals subsidiëren, financieringsmogelijkheden bieden, 
experimenten mogelijk te maken en te ondersteunen (experimenteerruimte bieden), lobbyen en 
eerste afnemer/gebruiker zijn. 

—  Faciliteren: De gemeente maakt ontwikkeling mogelijk door bijvoorbeeld een platform te bieden, 

kennis te delen, informatievoorziening, etc. 
Communiceren: De gemeente zal in ieder geval een rol hebben in het communiceren naar de 
verschillende stakeholders en de bewoners. De gemeente zal zorgen voor een voortdurende 
algemene communicatie om het vraagstuk van de warmtetransitie onder de aandacht te brengen. 
Zorg daarbij ten eerste dat de relatie van deze aanpak met reeds lopend beleid en projecten 
duidelijk wordt gemaakt. Zorg ook dat bekend is wat stakeholders al doen of gedaan hebben, zodat 
daar in de communicatie op ingespeeld kan worden.  
Aangezien mensen pas openstaan voor oplossingen als ze het gevoel hebben dat er een urgent 
probleem is dat opgelost moet worden, is het zaak om in algemene communicatie hiervoor 
aandacht te vragen. Hierbij kan worden aangesloten op landelijke initiatieven.  
 

   10 

Figuur 2 - Een overzicht van de verschillende rollen van de gemeente in de energietransitie (naar (RoB, 2012)) 

 

2.4.2  Andere stakeholders 

Inwoners 

 

De inwoners van de gemeente zijn natuurlijk een belangrijke stakeholder. Om tot een succesvol 
resultaat te komen, wordt bij het opstellen en uitvoeren van de transitievisie warmte gewerkt aan 
draagvlak voor het eindbeeld en vooral het proces er naar toe. Hiernaast zijn er ook buurtverenigingen, 
wijkraden en andere groepen van bewoners die betrokken zullen worden. Hierbij is het goed om te 
beseffen dat deze groepen gemakkelijk te benaderen zijn, maar niet volledig representatief zijn voor de 
gehele buurt. 
Dit document omvat het eerste communicatiemiddel vanuit de gemeente betreft de toekomstige 
warmtevoorziening. De bewoners van de buurten waar de gemeente als eerste collectief aan de slag wil 
worden actief betrokken bij het opstellen van de visie en bij het uitvoeren van de transitie. 
 
Er is in de gemeente Zoeterwoude een actief betrokken bewonerscollectief genaamd Zoeterwoude 
2030. Dit collectief heeft al in vergaande mate beschreven hoe burgers individueel over kunnen stappen 
op een duurzame oplossing voor hun woning.  

Liander 

De netbeheerder Liander beheert het huidige gasnet en elektriciteitsnet in de gemeente. Het is hun 
verantwoordelijkheid om een betrouwbare energielevering mogelijk te maken. Zij maken 
investeringsbeslissingen om het gasnet te vervangen wanneer de levensduur van het huidige net is 
bereikt. Netbeheerders hebben belang bij de betrokkenheid in de warmtetransitie, omdat hiermee 
desinvesteringen in het vervangen van gasnetten kunnen worden voorkomen. Wanneer woningen 
elektriciteit gaan gebruiken voor de warmtevoorziening zal het elektriciteitsnet moeten worden 
verzwaard, wat investeringen vraagt van de netbeheerder. Omdat de netbeheerder zo’n grote 
belanghebbende is in de voorliggende opgave is deze al vanaf het beginstadium betrokken bij het 
opstellen van de transitievisie warmte.  

Woningcorporaties 

Voor Zoeterwoude geldt dat 19% van de woningen in eigendom van woningcorporatie Rijnhart Wonen 
is. Zoeterwoude heeft geen andere corporaties op haar grondgebied. De corporaties hebben met hun 
koepelorganisatie Aedes afgesproken dat iedere woningcorporatie in 2018 een vastgesteld plan heeft 
om in 2050 een CO2-neutraal woningbezit te hebben. De corporaties hebben dan ook, net als de 

   11 

gemeente, een visie over het  
CO2-neutraal maken van de woningen in de gemeente. Afstemming met de woningcorporatie is dan ook 
in een vroeg stadium al gedaan. Hiernaast stellen gemeente en corporaties jaarlijks prestatieafspraken 
op waarin concrete afspraken gemaakt kunnen worden over het verduurzamen van de woningvoorraad. 
Deze afspraken zijn in lijn met de transitievisie warmte.  

Eigenaars grote utiliteitsgebouwen  

De warmtetransitie raakt naast woningen ook de utiliteitsgebouwen in Zoeterwoude. Onder 
utiliteitsgebouwen wordt verstaan de niet-commerciële dienstverlening (scholen, sportgebouwen, 
zorginstellingen, enz.) en commerciële dienstverlening (midden- en kleinbedrijf).  
 
Vaak zijn deze gebouwen niet in eigendom van het bedrijf dat hier in gevestigd is, maar van een 
(grotere) vastgoedbeheerder. Deze eigenaren zijn belangrijke stakeholders om te betrekken bij het 
opstellen van de transitievisie warmte. De ervaring leert dat dit een complexe en tijdrovende zaak kan 
zijn, die hiermee nadrukkelijke inzet vraagt.  
 
Voor Zoeterwoude omvat deze groep stakeholders, naast de gemeente zelf: de bedrijven op 
bedrijventerrein Grote Polder, Reineke Boulevard, de winkelhouders uit het dorp en de particuliere 
eigenaren van nutsvoorzieningen zoals Nuon.  

Hoogheemraadschap en waterbedrijf Oase 

Daarnaast is de visie afgestemd met het Hoogheemraadschap en drinkwaterbedrijf Oase.  
 
Het Hoogheemraadschap is een partij die vooral belangrijk is om te benaderen wanneer er gekozen 
wordt voor een lagetemperatuurwarmtenet. De riolering, maar ook de in de gemeente aanwezige 
gemalen en het oppervlaktewater, zijn potentiële aanvullende bronnen van lagetemperatuurwarmte. 
Het Hoogheemraadschap van Rijnland is ook zelf de mogelijkheden van deze warmtebronnen aan het 
onderzoeken.  
 
Met het drinkwaterbedrijf gaat het met name om contact over de planning en uitvoering van de aanleg- 
en onderhoudswerkzaamheden. Wanneer de straat open moet, kan ook het drinkwaterbedrijf 
werkzaamheden uitvoeren aan haar leidingen.  
 

   12 

3  Stand van zaken gemeente 

Zoeterwoude 

3.1 

Ambitie 

De gemeenten in de regio Holland Rijnland hebben in 2017 de gezamenlijke ambitie vastgelegd in het 
Energieakkoord Holland Rijnland om energieneutraal te zijn in 2050. Voorwaarden hierbij zijn dat alle 
energie uit duurzame bronnen of restbronnen komt, dat tenminste 80% van de energie uit de eigen 
regio afkomstig is en dat er bijna geen CO2 meer wordt uitgestoten voor de energievoorziening. Een 
ander onderdeel van de ambitie is dat in 2050 geen aardgas meer wordt gebruikt in de gebouwde 
omgeving.  
De gemeente Zoeterwoude heeft het Energieakkoord Holland Rijnland medeondertekend en zich 
daarmee gecommitteerd aan deze ambitie. Voor de kortere termijn heeft de gemeente daarnaast 
enkele lokale doelen opgesteld, welke staan vermeld in het Duurzaamheidsprogramma Zoeterwoude 
2019-2022. Twee doelen die de gemeente heeft overgenomen uit nationaal beleid zijn dat in 2020 14% 
van het energieverbruik duurzaam moet worden opgewekt, en dat in 2030 49% minder CO₂ moet 
worden uitgestoten ten opzichte van 1990. Verder moeten nieuwe gebouwen energieneutraal of 
energieleverend worden ontwikkeld, en moet in 2020 ten opzichte van 1990 bij bestaande bouw een 
CO₂-emissiereductie van 25% worden behaald door energetische renovatie.  

3.2 

Huidige situatie 

Totale energieverbruik gemeente4 

Gegevens actualiseren: 2015 is vier jaar geleden!  
Het totale energieverbruik in de gemeente Zoeterwoude bedraagt 790 terajoule (TJ) per jaar5. Het 
aandeel aardgas  is 32% (zie Figuur 3), warmte 0%. Aardgas wordt voor het overgrote deel gebruikt voor 
de verwarming van woningen en utiliteitsgebouwen. 

Figuur 3 - Aandeel van verschillende energiedragers in het totale energieverbruik in de gemeente Zoeterwoude in 2015 

 
 

 

4  De energiegegevens in deze paragraaf zijn afkomstig uit de klimaatmonitor (2015). 
5   De cijfers zijn gebaseerd op 2015. 

 

   13 

32%0%33%35%Aandeel energiedragers in energieverbruikAardgasWarmteElektriciteit (net)MotorbrandstoffenDe huishoudens in Zoeterwoude gebruiken in totaal 180 TJ per jaar aan energie. Dit is 22% van het 
totale energieverbruik (zie Figuur 4). De energie wordt gebruikt voor het verwarmen van de woning en 
het warmtapwater, maar ook voor alle elektriciteit voor apparaten en verlichting. Bijna tachtig procent 
hiervan wordt gebruikt voor het verwarmen van de woning of het warmtapwater, in totaal 140 TJ per 
jaar. Dit betekent dat bijna één vijfde van het totale energiegebruik in de gemeente wordt gebruikt voor 
de warmtevraag van woningen. De warmtevraag van de utiliteit is 100 TJ per jaar. Wanneer je de 
warmtevraag van de woningen en utiliteit bij elkaar optelt, kom je op een warmtevraag van 240 TJ per 
jaar. Dit is 30% van het totale energieverbruik van de gemeente. 
 

Figuur 4 - Aandeel van sectoren in het totale energiegebruik in Zoeterwoude in 20156 

 

Woningen7 

 

Zoeterwoude heeft 3.500 woningen die een gemiddeld vloeroppervlak van 130 m² hebben. 
Het totale gasverbruik van alle woningen is 4,4 miljoen m³/jaar, gemiddeld 1.300 m³/woning. Dit ligt wat 
onder het landelijk gemiddelde van 1.470 m³/jaar. Dit komt deels omdat er relatief weinig oude 
woningen in Zoeterwoude staan. Maar liefst 86% van alle woningen is na 1945 gebouwd, waardoor het 
gemiddelde energielabel ook wat hoger ligt dan gemiddeld (zie figuur 6; geregistreerde energielabels 
woningen). In totaal heeft 27% van de woningen in Zoeterwoude een geregistreerd energielabel (bron: 
klimaatmonitor, 2017).  
 
Een grote meerderheid van 74% van de woningen in Zoeterwoude is een koopwoning.  
Van de overige woningen is 7% particuliere huur en 19% in bezit van een woningcorporatie. Van de 
woningen is 79% grondgebonden en 21% gestapeld. Momenteel zijn er geen woningen aangesloten op 
een warmtenet. Het overgrote deel van de woningen is aangesloten op het gasnet. Mogelijk maakt een 
klein deel van deze woningen al gebruik van individuele warmtetechnieken, zoals een elektrische 
warmtepomp. Het percentage hiervan is niet bekend.  
 
 

Aantal woningen: 3.500 
Gemiddeld oppervlak woning: 130 m² 
Gasverbruik: 4,4 miljoen m³/jaar 
Warmtevraag: 140 TJ/jaar 
Aandeel woningen warmtenet: 0% 

 
 

 

6   Onder de categorie ‘Overig’ vallen de sectoren Landbouw en bosbouw, Scheepvaart, visserij en mobiele 

werktuigen en ‘Overig’. 

7   De energiegegevens over de woningen zijn afkomstig van het CBS (2015), de overige kengetallen over de woningen 

zijn afkomstig van de BAG (2015). 

   14 

22%22%6%31%13%6%Aandeel sectoren in energieverbruikHuishoudensCommerciële dienstverleningPublieke dienstverleningVerkeerIndustrie en bouwOverigFiguur 5 - Kenmerken woningen Zoeterwoude 

 

 

 

 

Utiliteit8 

Zoeterwoude heeft 219.000 m2 aan utiliteitsbouw. Winkels hebben in totaal het grootste aandeel aan 
oppervlak (40%), gevolgd door kantoorpanden (35%). Een kleiner oppervlak hebben de functies 
gezondheidszorg (13%) en bijeenkomst (8%). Het aandeel onderwijs- en sportfunctie is minimaal (beide 
2%). De logiesfunctie is minder dan 1% en er is geen gebouw in Zoeterwoude met een celfunctie9. Van 
het oppervlak aan utiliteit is 18% gebouwd ná 1994, 24% van het utiliteitsoppervlak is gebouwd tussen 
1990 en 1995, 32% is gebouwd tussen 1975 en 1989, 22% gebouwd tussen 1920 en 1975 en slechts 4% 
is gebouwd vóór 1920. 
 

Oppervlak utiliteit: 219.000 m² 
Gasverbruik: 3,2 miljoen m³/jaar 
Warmtevraag: 100 TJ/jaar 
 
 

 

8   De kengetallen over de utiliteit zijn afkomstig van de BAG (2015), de energiegegevens van de klimaatmonitor 

(2015) 

9   Celfunctie is een van de categorieën van de BAG. Hieronder valt en gevangenis- of een politiecel, een kamer in 

een tehuis voor dwangmatige verpleging en een cel op een station. 

   15 

4%10%86%Bouwjaar woningenVóór 19001900-1945Ná 194519%11%38%19%7%3%3%Geregistreerde energielabels woningenA t/m A++BCDEFG79%21%Type woningenGrondgebondenGestapeld74%7%19%Type bezit woningenKoopParticuliere huurCorporatieFiguur 6 – Kenmerken utiliteitsbouw Zoeterwoude 

3.3 

Opgave 

 

De transitie naar een aardgasloze warmtevoorziening van huishoudens en utiliteitsgebouwen vormt een 
grote opgave voor Zoeterwoude. In de komende decennia zal moeten worden geïnvesteerd in duurzame 
warmtebronnen en leveringssystemen voor woningverwarming. Hiertoe moeten ook keuzes worden 
gemaakt voor alternatieve warmtebronnen en –systemen. De geschiktheid van alternatieven hangt 
onder andere af van de typen woningen of utiliteit, de nabijheid van warmtebronnen, en de 
ontwikkeling van de investeringskosten van alternatieven. 
De totale warmtevraag in Zoeterwoude bedraagt 240 TJ per jaar. Zoeterwoude heeft  
3.500 woningen, die geen van alle zijn aangesloten op een warmtenet. Al deze woningen moeten 
overschakelen naar een andere warmtebron dan aardgas. Voor utiliteit gaat het om een oppervlak van 
219.000 m². Dit betekent dat vanaf 2020 tot 2050 jaarlijks 100 woningen en 7.300 m² utiliteit moeten 
overschakelen op een duurzame warmtevoorziening.  
Het merendeel van deze woningen en utiliteitsgebouwen moeten daarnaast ook significante isolerende 
maatregelen treffen. De meerderheid van deze woningen is particulier bezit, en zal dus elk individueel 
bewogen moeten worden tot het nemen van de benodigde maatregelen. Het is dan ook belangrijk om 
snel aan de slag te gaan. 
 
Uit bovenstaande alinea blijkt dat de opgave groot is. Het is nog onduidelijk wie de investeringskosten 
gaat dragen, maar linksom of rechtsom is het uiteindelijk toch de Nederlandse burger die het moet 
betalen. De overheid kan wel schuiven met subsidies en belastingen om de lasten zo goed mogelijk te 
verdelen. Voor de hele regio Holland Rijnland wordt verwacht dat de totale jaarlijkse kosten van een 
duurzame warmtevoorziening voor woningbouw en utiliteit in 2050 ongeveer 30% hoger liggen dan de 
jaarlijkse kosten in 2050 wanneer nog steeds gebruik zou worden gemaakt van HR-ketels en aardgas10. 
Voor de berekening van de jaarlijkse kosten met HR-ketel in 2050, wordt rekening gehouden met de 
afschrijftermijn van de HR-ketel en daarmee de benodigde periodieke vervanging hiervan.  
 

 

10  Deze kosten zijn gebaseerd op berekeningen met het CEGOIA-model. Onder de jaarlijkse kosten vallen kosten voor 

de productie van energie, het distributienet, de installaties, de isolerende maatregelen en de belastingen die de 

bewoner betaalt. Voor de berekeningen van de kosten van de huidige energievoorziening is gerekend met de 

huidige gasprijs en de huidige belastingtarieven. 

   16 

40%0%13%35%8%2%2%0%Aandeel oppervlak per utiliteitsfunctieWinkelsLogiesGezondheidszorgKantoorBijeenkomstOnderwijsSportCel4%22%32%24%18%Aandeel oppervlak utliteit per bouwjaarklasse0-19191920-19741975-19891990-19941995-20144  Selectie meest geschikte 

warmtetechniek per buurt  

4.1 

Uitgangspunten lokale warmtevisie 

De lokale warmtetransitie heeft een grote impact op iedereen die in een gebouw woont of werkt dat 
aangepakt moet worden. Er zijn daarom enkele basisrandvoorwaarden die moeten gelden bij de 
transitie. Daarnaast zijn er nog extra randvoorwaarden opgesteld door de gemeente zelf. 

Basisvoorwaarden  

 

Duurzaam 
De wens is om met de warmtetransitie de gebouwde omgeving CO₂-neutraal te maken. 
De belangrijkste randvoorwaarde is daarom dat de oplossingen die worden gekozen 
duurzaam zijn. Wanneer er wordt gekozen voor een tussenoplossing, bijvoorbeeld 
restwarmte of biomassa die nog niet CO₂-neutraal zijn, zal er moeten worden nagedacht 
over de verduurzaming van deze warmtedragers op lange termijn.  

Betaalbaar 
De warmtetransitie brengt grote investeringen met zich mee. Een deel van deze 
investeringen zal zich na een aantal jaar terugverdienen. Een ander deel van de 
investeringen zal moeten worden gedaan ondanks dat de huidige situatie goedkoper is. 
Een groot deel van de bewoners heeft niet het geld op de plank liggen om grote 
investeringen te doen in  hun woning. Er moet worden nagedacht hoe de transitie 
betaalbaar kan worden gemaakt voor iedereen.  
Dit vraagt om besluitvorming op nationaal niveau. 
 
Betrouwbaar 
De warmtevoorziening in Nederland is op dit moment zeer betrouwbaar. Mensen geven 
deze zekerheid niet graag op als ze niet zeker weten dat wat ze ervoor terugkrijgen 
minstens even betrouwbaar is. 

Extra voorwaarden voor Zoeterwoude 

Naast bovenstaande basisvoorwaarden vindt de gemeente Zoeterwoude ook de volgende voorwaarden 
belangrijk om in haar besluitvorming mee te nemen.  
 
 

Toekomstbestendig 
De gemeente hecht eraan dat de warmtevoorziening die wordt gerealiseerd 
toekomstbestendig is. Er dient voorkomen te worden dat er nu wordt geïnvesteerd in een 
energie-infrastructuur die op termijn weer overbodig wordt.  
 
Draagvlak bewoners 
De gemeente Zoeterwoude vindt het belangrijk dat de warmtevoorziening kan rekenen op 
draagvlak van de bewoners. Waar mogelijk wordt daarom aangesloten bij bestaande 
initiatieven van bewoners en bedrijven in Zoeterwoude.  
 
 
Lokale bronnen 
De gemeente Zoeterwoude wil waar mogelijk gebruik maken van haar lokale 
warmtebronnen. 

   17 

  

4.2 

Klimaatneutrale warmtetechnieken 

Voor de warmtetransitie kunnen meerdere warmtetechnieken worden ingezet. Voor een CO₂-neutrale 
warmtevoorziening is de voorwaarde dat de energie die wordt gebruikt afkomstig is van duurzame 
energiebronnen. In deze paragraaf wordt eerst een overzicht gegeven van de technieken die geschikt 
zijn voor een klimaatneutrale warmtevoorziening. Op www.warmtetechnieken.nl wordt uitgebreider 
ingegaan op deze warmtetechnieken in factsheets. Na het overzicht van de technieken zoomen we in op 
Zoeterwoude. In de ateliers is gekeken naar welke warmtebronnen aanwezig zijn in de gemeente en 
waar de gemeente zelf op in wil zetten.  

 
Technieken op groengas 
Het gemakkelijkst voor de bewoner is het als het aardgas wordt vervangen door groengas. 
Dit heeft dezelfde kwaliteit als aardgas, dus er zijn geen aanpassingen nodig aan de woning 
of aan de infrastructuur. Het groengas kan worden gebruikt in de HR-ketel of de hybride 
warmtepomp. Het enige probleem is de beperkte beschikbaarheid van groengas. Gasunie 
schat het potentieel voor de gebouwde omgeving in 2050 op 68 PJ, wat overeenkomt 
met 14% van het huidige gasverbruik in de gebouwde omgeving. 

Individuele oplossing 
Onder een individuele oplossing verstaan we doorgaans een oplossing waarbij alleen 
nog het elektriciteitsnet nodig is. De meest voordehand liggende oplossing voor de 
bestaande bouw zijn elektrische warmtepompen. Een eis hierbij is dat de woning of het 
utiliteitsgebouw zeer goed wordt geïsoleerd. Dit is met name kostbaar bij vooroorlogse 
bouw. Ook moeten de woningen overschakelen op elektrisch koken en moet worden 
overgeschakeld op een lagetemperatuur-afgiftesysteem (andere radiatoren). De 
elektriciteit moet volledig worden opgewekt uit duurzame bronnen. Wanneer een groot 
aantal woningen of gebouwen overschakelt naar een all electric-oplossing, kan het zijn 
dat het elektriciteitsnet moet worden verzwaard, zeker als de woningen of gebouwen 
niet voldoende zijn geïsoleerd.  

Een andere individuele oplossing is een pelletketel. Deze kan de HR-ketel op aardgas 
vervangen. De pelletketel wordt gestookt met pellets. Het nadeel van deze oplossing is 
fijnstof die wordt uitgestoten bij het verstoken van pellets. Het is daarom aan te raden 
deze oplossing niet toe te passen in een dichtbebouwd gebied. Ook moet het hout 
waaruit de pellets gemaakt worden komen uit duurzame bosbouw of afvalstromen. 
Woningen die gebruikmaken van een pelletketel hoeven niet extra geïsoleerd te 
worden, maar dit is wel wenselijk om energie te besparen, luchtvervuiling te beperken 
en uit comfortoverwegingen. Daarnaast moet worden overgeschakeld op elektrisch 
koken. 
 
Hogetemperatuur warmtenet 
Voor een HT-warmtenet is er een nieuwe infrastructuur nodig voor het vervoeren van 
water met een temperatuur van ongeveer 80°C. Dit water wordt verwarmd met een 
collectieve warmtebron, zoals geothermie of restwarmte uit de industrie. Het water 
wordt vervoerd naar de woningen en utiliteitsgebouwen en de warmte wordt afgegeven 
aan het CV-systeem.  
In de woning zelf is slechts een afgiftesysteem nodig en zal het gasfornuis moeten 
worden vervangen door een elektrische variant. De gebouwen op een  
HT-warmtenet kunnen worden losgekoppeld van het gasnet en hebben geen HR-ketel 
meer nodig. Een aandachtspunt bij het ontwikkelen van een warmtenet is de 
afstemming tussen de huidige en toekomstige warmtevraag en de warmte die het net 
kan leveren. 
 
Lagetemperatuurwarmtenet 
Ook voor een LT-warmtenet is een nieuwe infrastructuur nodig.  
Bij LT-warmte gaat het om warmte met een temperatuur van tussen de 35°C en 65°C. 
Dit water wordt meestal verwarmd met lagetemperatuur restwarmtebronnen (warmte 

 

 

   18 

uit bijvoorbeeld koel- en vrieshuizen, waterzuiveringsinstallaties en datacenters). Voor 
dit type warmtenet zijn er twee opties: de temperatuur van het water wordt 
opgewaardeerd door een warmtepomp (individueel of collectief) en in de woning 
gebruikt voor hogetemperatuurverwarming of de lagetemperatuurwarmte wordt in de 
woning gebruikt voor lagetemperatuurverwarming. In dit eerste geval is de situatie 
uiteindelijk hetzelfde als een HT-warmtenet, behalve dat er extra kosten moeten 
worden gemaakt voor de warmtepomp. Bij het leveren van  
LT-warmte zal de woning goed moeten worden geïsoleerd, moet worden over-
geschakeld op een lagetemperatuurafgiftesysteem en is er een aparte voorziening nodig 
voor warmtapwater. In beide gevallen moet ook voor het koken worden overgeschakeld 
op elektrisch in plaats van gas. Een aandachtspunt bij het ontwikkelen van een 
warmtenet is de afstemming tussen de huidige en toekomstige warmtevraag en de 
warmte die het net kan leveren. 

4.3 

Potentiële technieken voor Zoeterwoude 

Er is voor Zoeterwoude met het CEGOIA-model van CE Delft berekend wat op basis van verschillende 
kenmerken van de buurten en de bebouwing in de buurten kostentechnisch de meest voordelige 
duurzame warmtevoorziening is in 2050. Met het CEGOIA-model zijn voor elke buurt alle mogelijke 
kostencombinaties doorgerekend voor isolatie van de gebouwen en wijze van invulling van de 
resterende warmtevraag, inclusief de daarbij behorende kosten van energie-infrastructuur. Het CEGOIA-
model geeft geen blauwdruk van de energievoorziening in de toekomst, maar geeft wel een 
transparante doorrekening van welke combinatie in een buurt in 2050 de laagste kosten over de keten 
heeft.  
De keten-kosten bestaan uit de totale kosten van productie, transport, consumptie en energiebesparing.  
 
De resultaten hiervan zijn weergegeven in Figuur 8. In het grootste deel van de gemeente is een 
individuele warmteoplossing de optie met de laagste kosten. Voor Hoge-Rijndijk geldt dat een 
collectieve HT oplossing goedkoper uitvalt dan en individuele oplossing. Voor Zoeterwoude-Dorp is het 
kostenverschil met een collectieve HT-oplossing klein. Voor Weipoort is het kostenverschil met groengas 
laag. 
 
 
 
 
 
 
 
 
 
 
 
 
 
 
 
 
 
 
 
 
 
 
 

   19 

Figuur 7 - Goedkoopste duurzame warmtevoorziening 2050 in Zoeterwoude, waarbij groengas, warmte uit de warmterotonde 
en geothermie beperkt beschikbaar zijn11 

4.4 

Overige afwegingen 

Hieronder zijn de extra voorwaarden van de gemeente nader uitgewerkt. Gekeken is wat de gevolgen 
van deze voorwaarden zijn voor de wenselijke uitkomst per buurt.  

4.4.1  Toekomstbestendigheid 

 

Om te zorgen voor een toekomstbestendige warmtevoorziening is het belangrijk om de warmtebron 
ook op lange termijn genoeg warmte kan leveren. Indien dit niet kan, moet er al op voorhand over een 
alternatief zijn nagedacht voor de invoeding van het warmtenet, bijvoorbeeld geothermie. Om deze 
reden zijn in Figuur 8 de potentiële warmtebronnen in Zoeterwoude en omgeving weergegeven.  
 
 
 
 
 
 
 
 
 
 
 
 
 

 

11  De homogeniteit van een buurt is bepaald aan de hand van de bouwjaarklassen van de woningen. Er is gekeken 
hoeveel procent van het oppervlak van de woningen in een buurt is gebouwd in de bouwjaarklassen: tot 1920, 

1920 t/m 1944, 1945 t/m 1964, 1965 t/m 1974, 1975 t/m 1991, 1992 t/m 2005 en vanaf 2006. ‘Niet homogeen’ 

betekent dat minder dan 40% van het oppervlak van de woningen is gebouwd in eenzelfde bouwjaarklasse, 

‘gemiddelde homogeen’ betekent 40% tot 70% in dezelfde bouwjaarklasse en ‘homogeen’ betekent meer dan 70% 

in dezelfde bouwjaarklasse. 

   20 

Figuur 8 - Potentiële warmtebronnen Zoeterwoude12 

 
 
Er liggen kansen om warmte te benutten vanuit het bedrijventerrein Hoge Rijndijk.  
Enkele bedrijven hier hebben (lagetemperatuur) restwarmte.  
Hiernaast loopt het tracé voor de warmterotonde (zie kader) op het grondgebied van de gemeente 
Zoeterwoude. Het tracé Leiding over Oost is gekozen voor het realiseren van de warmterotonde richting 
Leiden.  
 
Warmterotonde Zuid-Holland 

 

In de provincie Zuid-Holland hebben vijf partijen (Havenbedrijf Rotterdam, Gasunie, Provincie Zuid-Holland, Eneco en 

Warmtebedrijf Rotterdam) de Warmtealliantie Zuid-Holland gevormd. Zij hebben een intentieverklaring getekend om gezamenlijk 

een hoofdinfrastructuur te realiseren om warmte te transporteren naar onder andere particulieren, tuinders en bedrijven in de 

provincie. De warmte zal afkomstig zijn van de Rotterdamse industrie en aardwarmte (geothermie). 
 
 
In het energieakkoord is vastgelegd dat zoveel mogelijk (minimaal 80%) lokaal een oplossing zal worden 
gezocht voor het voorliggende probleem ten aanzien van de toekomstige duurzame warmtevoorziening. 
Een lokale oplossing in is de meeste gevallen de meest duurzame oplossing. In dit kader wil 
Zoeterwoude met lokale bronnen, zoals lagetemperatuurwarmte vanuit Hoge Rijndijk en op termijn 
geothermie, de warmterotonde versterken. Hiermee ontstaat tevens een robuuster systeem dat minder 
vatbaar is voor uitval van één bron. 

 

12  De kleurvlakken voor geothermie en TEO geven aan dat er in de buurt een mogelijke potentie is om deze 

warmtebronnen te benutten. De aangegeven HT-bronnen geven aan waar grote procesindustrie aanwezig is, met 

mogelijk aanbod van HT-restwarmte. De LT-bronnen geven aan waar bedrijvigheid zit met een mogelijke  

LT-restwarmte aanbod. De potentie voor riothermie is overgenomen van de warmtetransitieatlas Holland Rijnland. 

De potentie voor geothermie is overgenomen van de potentieelstudie geothermie die IF Technology heeft 

uitgevoerd samen met de provincie Zuid-Holland. Bij al de bronnen in dit figuur is het nodig de daadwerkelijke 

beschikbaarheid nader te onderzoeken om zeker te zijn dat deze warmte ook daadwerkelijk aanwezig is. Het kan 

zijn dat er warmtebronnen in de legenda staan die niet aanwezig zijn in de gemeente. 

   21 

4.4.2  Draagvlak 

Het creëren van draagvlak is een voorwaarde in het proces naar een andere warmtevoorziening in een 
buurt. Dit heeft niet alleen te maken met welke keuze er wordt gemaakt, maar voornamelijk ook met 
hoe deze keuze tot stand komt. 

4.4.3 

Lokale bronnen 

In Figuur 8 zijn de lokale warmtebronnen van Zoeterwoude opgenomen. Te zien is dat er met name 
potentie is voor lagetemperatuurwarmte in Hoge Rijndijk. Daarnaast lijkt er ook potentie te zijn om 
geothermie te benutten. Nader onderzoek is nodig om te zien of deze bronnen op termijn benut kunnen 
worden.   

4.5 

Voorziene warmtetechniek 

Bovenstaande overwegingen leiden tot het volgende eindbeeld (zie figuur 10) in de warmtetechniek 
voor Zoeterwoude. Bij het selecteren van een oplossing per buurt is zo laag mogelijke maatschappelijke 
kosten het uitgangspunt geweest.  
 
Voor Zoeterwoude-Rijndijk is een collectief hogetemperatuur warmtenet de meest voor de hand 
liggende oplossing. Deze wijk is op korte termijn aan te sluiten op het tracé Leiding over Oost vanuit 
Rotterdam en kan op termijn worden aangevuld door lokale bronnen. Indien de woningen in de 
toekomst voldoende zijn geïsoleerd kan wellicht volledig over gegaan worden op een lokale bron.  
 
Voor de wijken Zoeterwoude-Dorp en Zuidbuurt geldt dat zowel op een collectieve oplossing als op een 
individuele oplossing overgegaan kan worden doordat de kosten van beide oplossingen elkaar niet veel 
ontlopen.  
 
De overige buurten in Zoeterwoude zullen naar verwachting overschakelen op individuele 
warmteopties. 
 

 

Figuur 9 - Op dit moment meest logische toekomstige warmtetechnieken voor buurten in Zoeterwoude 
 
 

   22 

 
Het beeld van de mogelijke warmtevoorziening uit  
 
Figuur 9 is de inschatting op basis van de huidige kennis ten aanzien van warmtetechnieken. Het kan zijn 
dat in de toekomst nieuwe inzichten of technieken beschikbaar komen die verandering zullen 
aanbrengen in deze inschatting. Om deze reden wordt de transitievisie warmte minimaal elke vijf jaar 
herijkt.  

4.6  Warmtetechniek per buurt 

Om in 2050 van het aardgas af te zijn moet er nu al worden gestart met het verduurzamen en van het 
aardgas afhalen van woningen. In deze paragraaf is onderbouwd waar en hoe de gemeente 
Zoeterwoude en haar inwoners met de energietransitie kunnen beginnen.  
 
Wanneer is er sprake van een kansrijke situatie? In het geval van een overgang van een 
warmtevoorziening van aardgas naar een CO₂-vrije warmtevoorziening, moet gezocht worden naar 
synergie met andere ontwikkelingen om kosten en overlast tot een minimum te beperken.  
 

Hierbij kan het volgende onderscheid worden gemaakt: 
Er moet iets in een buurt 
—  geplande schilrenovaties woningcorporaties; 
—  geplande nieuwbouwprojecten; 
—  vervanging van de riolering; 
—  wegopenbrekingen. 
 
Er kan iets in een buurt 
—  klimaatneutraal heeft nu al lagere keten-kosten dan aardgas; 
—  klimaatneutrale optie is duidelijk goedkoper dan een alternatieve; 
—  de buurt is homogeen; 
—  gasinfrastructuur of riolering is economisch afgeschreven. 

 

Men wil iets 
—  enthousiast lokaal collectief (burgers en/of bedrijven). 

 
De gemeente Zoeterwoude heeft bij het selecteren van de meest geschikte oplossing per buurt rekening 
gehouden met de laagst mogelijke maatschappelijke kosten, de homogeniteit van de buurt en de 
mogelijkheid aan te sluiten op bestaande plannen. In Bijlage B zijn kaartbeelden opgenomen met een 
feitelijke onderbouwing van deze onderwerpen.  
 
Hiernaast wil de gemeente Zoeterwoude ook expliciet leren van haar aanpak. Om deze reden wordt 
ervoor gekozen om met één collectieve oplossing tegelijk aan de slag te gaan.  
 
Op basis van bovenstaande afwegingen heeft Zoeterwoude een selectie gemaakt van de meest 
geschikte warmtetechniek per buurt. De resultaten en motivatie hierbij is verwoord in onderstaande 
tabel. 
 

Tabel 1 – Warmtetechniek per buurt voor gemeente Zoeterwoude  

Buurt 
Rijndijk 

Warmtetechniek  
Hoge temperatuur 
warmtenet. 

Zoeterwoude-
Dorp 
 

Meerdere oplossingen 
mogelijk 

   23 

Waarom gekozen 
De buurt Rijndijk kan gebruik maken van restwarmte 
vanuit de warmterotonde 
(hogetemperatuurwarmtenet).  
 
Daarnaast zijn er op termijn kansen om over te gaan op 
een lagetemperatuur warmtenet met lokale bronnen.  
Deze buurten hebben een relatief homogene en 
compacte bebouwing wat ze aantrekkelijk maakt voor 
een collectieve oplossing. De gemeente onderzoekt de 

Individuele oplossing  

mogelijkheden voor de aanleg van een warmtenet 
(hoge- of lagetemperatuur). 
 
Een individuele oplossing behoort eveneens tot de 
mogelijkheden. 
Deze buurten bestaan met name uit lintbebouwing 
met veel verschillende woningtypes. Door de hoge 
heterogeniteit en mate van spreiding is een individuele 
oplossing hier het meest voor de hand liggend en 
voordeligst.  

Zuidbuurt 

Weipoort 
 
Westeinde 
 
Gelderswoude 
 
Lint 
Zuidbuurtseweg 

 

 

   24 

5  Planning  

5.1 

Doelstelling 

De gemeente kent in totaal 3494 woningen die voor het jaar 2050 allemaal van het huidige 
aardgasnetwerk afgehaald moeten zijn volgens de landelijke wet- en regelgeving. Dit betekent dat er 
jaarlijks ongeveer 117 woningen in de gemeente moeten overstappen  naar een duurzame, 
hernieuwbare oplossing voor de warmtevoorziening. Daarnaast dienen alle utiliteitsgebouwen eveneens 
gasloos  te worden. Nieuwe woningen en utiliteitsgebouwen worden al niet meer voorzien van een 
aardgasaansluiting.  
 
De energietransitie van de gebouwde omgeving gebeurt stap voor stap. Dit hoofdstuk geeft een 
overzicht van de wijken, de meest geschikte oplossingen en welke rol de gemeente hierin wil en kan 
spelen.  

5.2 

Zoeterwoude-Rijndijk – Pilot Rijndijk Gasloos  

De gemeente heeft Zoeterwoude-Rijndijk aangewezen als pilotwijk om met een duurzame collectieve 
oplossing te beginnen. De kans die zich voor het grootste deel van deze wijk voordoet is om aansluiting 
te zoeken bij de geplande hoge temperatuur warmteleiding vanuit het havengebied van Rotterdam. 
Deze leiding gaat niet alleen Zoeterwoude bedienen maar ook delen van Leiden en Leiderdorp. Zo 
ontstaat een robuust systeem. De restwarmte is warm genoeg is om een hogetemperatuur warmtenet 
te voeden, wat betekend dat de kosten laag blijven omdat de woningen niet extra geïsoleerd hoeven te 
worden. Dit is wel wenselijk om zoveel mogelijk energiebesparing te bewerkstelligen.   
 
De gemeente is voornemens de restwarmtebron op termijn aan te vullen of zelfs geheel te vervangen 
voor een onuitputtelijk en/of lokale bron. Lokale bronnen in de omgeving hebben echter geen 
hogetemperatuur warmte maar lagetemperatuur warmte. De omschakeling zal dus gemaakt kunnen 
worden als in de toekomst de woningen voldoende zijn geïsoleerd.  
 

5.2.1  Gebruik maken van kansen 

Om alle woningen en utiliteitsgebouwen in Zoeterwoude te verduurzamen en klimaatneutraal te maken 
maakt de gemeente gebruik van de kansen die zich voordoen in de buurten. Voor Zoeterwoude-Rijndijk 
geldt het uitgangspunt er kan iets in de buurt doordat de geplande Hoge temperatuur Leiding over Oost 
over het gemeentelijk grondgebied komt te lopen richting Leiden. De gemeente onderzoekt de kans die 
zich hiermee voordoet om Zoeterwoude-Rijndijk van een duurzame warmtevoorziening door 
restwarmte te voorzien. De buurt is hiermee voorbereid om energieneutral te worden.  
 
Het warmtenet leent zich uitstekend voor de naoorlogse bebouwing in de wijk omdat deze in een aantal 
opzichten overeenkomsten vertoont met de bebouwing van de binnenstad van Leiden. De naoorlogse 
bebouwing is qua isolatiewaarde en de compactheid van de bebouwing uitermate geschikt voor het 
uitrollen van een collectief warmtenet. Omdat deze woningen relatief slecht geïsoleerd zijn en daarbij 
compact op elkaar gebouwd zijn, is een hoge temperatuur warmtebron voor de warmtevoorziening de 
oplossing met de laagste maatschappelijke kosten. Zo laag mogelijke maatschappelijke kosten is het 
uitgangspunt geweest bij deze keuze. 
 

5.2.2  Natuurlijk moment voor de wijk 

Naast het uitgangspunt er kan iets in de buurt geldt voor Hoge Rijndijk ook het uitgangspunt 
‘betaalbaar’. De wijk is als eerste aan de beurt voor het plegen van onderhoud aan zowel de riolering als 
de gebouwde omgeving. De aanleg van een collectief warmtenet sluit aan op de geplande 
onderhoudswerkzaamheden aan de riolering en aan de renovatieplannen van woningbouwvereniging 
Rijnhart Wonen. Dit bespaart kosten en maakt de aanleg van een warmtenet veel betaalbaarder. Omdat 

   25 

het warmtenet (voorlopig) hoge temperatuurwarmte levert, zijn de benodigde aanpassingen aan 
woningen en gebouwen ook beperkt. De vergaande en kostbare isolatie die nodig is bij toepassing van 
warmtepompen of een lage temperatuurnet is immers niet nodig. Isolatie is wel belangrijk, omdat het 
warmtenet op termijn duurzame warmte zal leveren van een lagere temperatuur, bijvoorbeeld door 
gebruik te maken van geothermie of ander lokale bronnen. 

5.2.3  Planning 

De aanleg van de hoofdleiding naar het verdeelstation op bedrijventerrein Grote Polder is reeds in gang 
gezet, het lokale net zal snel volgen. De planning is dat de hoofdleiding in 2021 gereed is en dat het 
lokale net in 2023 functioneert.  

5.3 

Zoeterwoude-Dorp en Zuidbuurt 

De wijken Zoeterwoude-Dorp en Zuidbuurt zijn met de huidige inzichten en kennis over duurzame 
oplossingen het lastigst toe te wijzen aan een voorkeursoplossing. Dit komt omdat de verschillen in 
maatschappelijke kosten voor deze buurten heel dicht op elkaar liggen. Doordat er weinig differentiatie 
zit in de kostenverschillen voor deze buurten zijn er meerdere oplossingen mogelijk. 
 

5.3.1  Collectieve oplossing 

De woningen in deze buurten hebben in vergelijking met andere een relatief compacte bebouwing en 
bestaan daarnaast uit redelijk vergelijkbare bouwtypen en daarmee isolatiewaarden. Deze kenmerken 
maakt de buurt aantrekkelijk voor een collectieve oplossing in de vorm van een warmtenet. Een relatief 
kleine gemeente heeft onvoldoende capaciteit om in meerdere buurten met een collectieve oplossing te 
starten. De kansen die zich voordoen en kenmerken van Hoge Rijndijk hebben ervoor gezorgd dat de 
gemeente daar gaat starten met een collectieve oplossing. Afhankelijk van de ontwikkeling van 
technieken en inzichten kan het goed zijn dat ook deze buurten op den duur meer geschikt zijn voor een 
collectieve oplossing in vergelijking met een individuele oplossing. De gemeente gaat na de pilot Rijndijk 
gasloos onderzoeken of een collectieve oplossing hier toepasbaar is.  
 

5.3.2 

Individuele oplossing 

Een individuele oplossing behoort altijd tot de mogelijkheden en valt met de huidige rekenmodellen niet 
nadelig uit. De inwoners die nu al willen starten kunnen zelf aan de slag met een individuele oplossingen 
zoals een all electric oplossing of een op pellets gestookte ketel. Daarnaast bestaat nog een tussen 
oplossing; de hybrideketel. 
 
Voor meer informatie over individuele oplossingen zie paragraaf 5.4. 

5.4 

Gelderswoude, Westeinde, Weipoort en Lint Zuidbuurtseweg 

Voor Gelderswoude, Westeinde, Weipoort en de overige woningen die verspreid liggen door de 
gemeente is een collectieve oplossing niet voor de hand liggend. Voor deze woningen in Zoeterwoude 
komt waarschijnlijk geen collectieve warmtevoorziening maar wordt de bewoner gestimuleerd om voor 
de toekomstige warmtevoorziening gebruik te maken van een individuele oplossing. Deze transitievisie 
onderschrijft drie mogelijke vormen van individuele oplossingen (zie paragraaf 4.2). De all electric 
oplossing die gebruik maakt van warmtepompen met daarbij een duurzame opwek van elektriciteit en 
de pelletketel oplossing die gestookt wordt door pellets. Daarnaast is groengas (weliswaar beperkt 
beschikbaar) ook een oplossing die indien beschikbaar uitkomst kan bieden in deze buurten.  
  
Het uitgangspunt bij deze beslissing is wederom zo laag mogelijke maatschappelijk kosten geweest. 
Doordat deze buurten en woningen een veel grotere spreiding hebben worden de kosten voor een 
collectieve warmtevoorziening veel hoger dan bij compacte bouw. Daar komt bij dat de woningen niet 
alleen verder uit elkaar liggen, maar ook uit veel verschillende woningtypes bestaan met ieder een 
andere mate van isolatie.  
  

   26 

De gemeente adviseert (of in veel gevallen zelfs stimuleert) de woningeigenaren van Zoeterwoude om 
woningen aan te pakken op natuurlijke momenten in de buurt of van de woning. Denk hierbij aan: 
nieuwe keuken; gasloos, nieuwe badkamer; WTW, nieuwe vloer; vloerverwarming of nieuwe kozijnen; 
(drie)bubbelglas. Op deze manier maken de buurten stappen in de goede richting om op termijn 
voorbereid te zijn op aardgasvrij. Dit kan niet alleemaal ineens.  
 

5.4.1 

Fasering stimulatie individuele oplossing 

De mate van stimulans vanuit de gemeente en andere overheden gebeurt in fases die door de tijd heen 
van karakter veranderen. Hieronder zijn de verschillende fases beschreven. 
 
Fase 1: de pioniers 
In deze eerste fase gaat een beperkte groep pioniers als eerste met de verduurzaming van hun woning 
aan de gang . Omdat deze groep als eerste aan de slag gaat met de duurzame oplossing is het risico 
relatief hoog doordat ervaring en kennis met betrekking tot de techniek nog minimaal is. Deze groep zal 
dan ook de hoogste stimulans in de vorm van een subsidie kunnen ontvangen. De volgers en 
achterblijvers (hieronder beschreven) kunnen leren van de pioniers terwijl de techniek zich ontwikkelt 
en dus het financieel risico kleiner wordt.  
 
Fase 2: de volgers 
Deze groep is relatief gezien groter dan de eerste groep en gelijk ook de grootste groep van de drie. 
Doordat deze groep even op zich heeft laten wachten en dus een kleiner risico hebben en lagere kosten 
door technische vooruitgang zal ook de overheidsstimulans anders zijn. De kosten zijn naar verwachting 
lager en daarmee dus ook het subsidieerbare bedrag. Naar verwachting worden gaandeweg ook de 
eisen om in aanmerking te komen voor stimulatie regelingen strenger. Hierbij kan gedacht worden aan 
aanvullende eisen ten aanzien van woningisolatie en/of de aanleg van een duurzame 
elektriciteitsvoorziening in combinatie met een warmtepomp. 
 
Fase 3: de achterblijvers 
Dit is een kleinere groep met ongeveer hetzelfde formaat als de eerste groep (de pioniers).  
De landelijke doelstelling is om alle woningen en utiliteitsgebouwen voor het jaar 2050 van een 
duurzame oplossing voor de warmtevraag te hebben voorzien. De woningeigenaren die tegen het einde 
van deze landelijk gestelde datum geen maatregelen hebben getroffen zullen niet of nauwelijks 
stimulans ontvangen en op een gegeven moment moeten voldoen aan nieuwe wet- en regelgeving.  

5.5 

Utiliteitsgebouwen  

Net als woningen moeten voor het jaar 2050 alle utiliteitsgebouwen in Zoeterwoude over zijn gestapt 
op een duurzame warmtevoorziening. Voor utiliteitsgebouwen is een onderscheid te maken tussen 
utiliteitsgebouwen van de gemeente en utiliteitsgebouwen in eigendom van commerciële partijen.  
 

5.5.1  Gemeentelijke Utiliteitsgebouwen  

De gemeente is verantwoordelijk voor het verduurzamen van haar eigen gemeentelijk vastgoed aan 
utiliteitsgebouwen. Voorbeelden van dergelijke gebouwen zijn het gemeentehuis, scholen, 
sportgebouwen en opslagen/garages. De gemeente doet de verduurzaming in stappen. 
  
De eerste stap is reeds genomen met de verduurzaming van het gemeentehuis. Het gemeentehuis is 
sinds vorig jaar geheel overgestapt op een duurzame warmtevoorziening. De keuze is hierbij gevallen op 
een all electric oplossing. Het gemeentehuis maakt gebruik van een warmtepomp gevoed door 
zonnepanelen op het dak in combinatie met een goede isolatie.  
  
De tweede stap omvat de twee scholen (Het Avontuur als onderdeel van De Buitenplaats en de 
Bernardusschool) op het gemeentelijk grondgebied. Het Avontuur is recent flink verduurzaamd met de 
nieuwbouw van deze locatie en de Bernardusschool volgt in de komende jaren. Met de 
verduurzamingsmaatregelen zijn de scholen voorbereid op aardgasvrij.  
  

   27 

De derde stap omvat de Klaverhal en de Eendenkooi. De gemeente is momenteel druk met de 
voorbereidingen en planning om deze gebouwen aan te pakken. Nadat de scholen, de Klaverhal en de 
Eendenkooi zijn afgerond volgt de overige utiliteitsbouw.  
 

5.5.2  Commerciële utiliteitsgebouwen  

Commerciële utiliteitsgebouwen zijn de winkels, bedrijven en nutsvoorzieningen in handen van 
commerciële partijen.  
Voor deze gebouwen geldt net als bij de woningen dat de eigenaar zelf verantwoordelijk is voor een 
duurzame warmtevoorziening. Hierbij kan gekozen worden voor een individuele oplossing of collectieve 
oplossing.  
 
Hierbij gelden dezelfde uitgangspunten als voor woningen, als omschreven in de paragrafen hierboven. 
Als de gebouwen weinig verspreid van elkaar liggen en er grote overeenkomsten zijn in mate van 
isolatie kan een collectieve oplossing het voordeligst uitpakken. Als dit niet zo is (veel spreiding en 
weinig vergelijkbare isolatiewaarden) is een individuele oplossing het meest voor de hand liggend kijken 
naar de laagste maatschappelijke kosten. 
 
 

   28 

6  Samenvatting 

De voorliggende warmtevisie is opgesteld in samenwerking met de 13 gemeenten van de regio Holland 
Rijnland, de omgevingsdienst, het waterschap en waterbedrijf, de woningcorporaties en de 
netbeheerder. In dit document legt de gemeenteraad het tijdspad vast waarop wijken/buurten en 
utiliteitsgebouwen van het aardgas gaan, en op welke techniek deze wijken/buurten overschakelen. Een 
beknopte omschrijving van de gemaakte keuzes is hieronder te vinden. Bij het maken van de keuzes zijn 
de volgende basisvoorwaarden gehanteerd: duurzaam, betaalbaar, betrouwbaar, toekomstbestendig, 
draagvlak bij gebruikers en gebruik van zoveel mogelijk lokale bronnen. 
  
Zoeterwoude-Rijndijk – pilot gasloos 
  
De buurt Zoeterwoude-Rijndijk is geselecteerd door de gemeente om als eerste aan de slag te gaan met 
een collectieve oplossing ten aanzien van de toekomstige warmtevoorziening. De keuze voor is gevallen 
op het aanleggen van een collectieve voorziening, een hogetemperatuurwarmtenet. Een 
hogetemperatuurwarmtenet is voor deze buurt de oplossing met de laagste maatschappelijk kosten. 
Een dergelijk warmtenet vergt weinig extra aanpassing aan de woningen wat betreft de isolatie. De 
buurt is geselecteerd als pilot omdat: de kans zich voordoet om aan te sluiten op de restwarmteleiding 
vanuit Rotterdam, de buurt geschikt is doordat deze voornamelijk bestaat uit compacte bouw met lage 
isolatiewaardes en omdat het past binnen de reeds bestaande onderhoudsplannen. Op termijn, indien 
de woningen voldoende worden geïsoleerd in de toekomst kan worden overgestapt op lokale bronnen 
zoals restwarmte van eigen bedrijven of geothermie.  
  
Zoeterwoude-Dorp en Zuidbuurt 
  
Voor de buurten Zoeterwoude-Dorp en Zuidbuurt zijn meerdere oplossingen mogelijk omdat de 
maatschappelijke kosten van de oplossingen dicht bij elkaar liggen. Voor deze buurten geldt dat zowel 
een collectieve als een individuele oplossing passend is. De gemeente wil na de pilot Rijndijk gasloos 
onderzoeken welke mogelijkheden er zijn voor het bieden van een collectieve oplossing. De bewoners 
zullen hierover te zijner tijd worden geïnformeerd. 
  
Gelderswoude, Westeinde, Weipoort en overig 
  
In de buurten Gelderswoude, Westeinde, Weipoort en de verspreid liggende woningen is een collectieve 
oplossing niet voor de hand liggend. Deze woningen liggen relatief ver van elkaar af waardoor een 
collectieve oplossing vele malen kostbaarder is dan een individuele oplossing.  De gemeente adviseert 
en stimuleert de woningeigenaren over te stappen op een individuele oplossing. Tot  de mogelijkheid 
behoren: een all electric oplossing, een pelletkachel of gebruik van groengas.  
  
Utiliteitsgebouwen  
  
De gemeente Zoeterwoude is zelf verantwoordelijk voor het verduurzamen van haar eigen gemeentelijk 
vastgoed. Het gemeentehuis en Het Avontuur zijn reeds voorbereid op de overstap naar aardgasvrij. 
Voor de overige gebouwen zijn plannen in de maak.  
  
De eigenaren van commerciële utiliteitsgebouwen zijn net als woningeigenaren zelf verantwoordelijk 
voor de overstap naar een duurzame warmtevoorziening. Hierbij behoren collectieve of individuele 
oplossingen tot de mogelijkheden.  
 
 
 

   29 

7  Verwijzingen 

 

Holland Rijnland, 2017. Energieakkoord Holland Rijnland, Leiden: Holland Rijnland. 

Klimaatberaad, 2018. Voorstel voor hoofdlijnen voor het klimaatakkoord, Den Haag: SER. 

Liander, 2018. Nieuwe gasaansluiting per 1 juli 2018 een uitzondering. [Online]  
Available at: https://www.liander.nl/consument/aansluitingen/gasaansluiting/nieuwe-gasaansluiting-1-
juli-2018-een-uitzondering 

Min. EZK, 2018. Programmastart Interbestuurlijk Programma, Den Haag: Rijksoverheid. 

Min. I&M, 2017. Beantwoording Kamervragen d.d. 21 september 2017 van het lid Laçin (SP) over de 
planning van de inwerkingtreding van de Omgevingswet, Den Haag: Tweede Kamer de Staten Generaal. 

MinEZ, 2017. Publieksmonitor energie , Den Haag: Rijksoverheid. 

POSAD, 2016. Gebiedsstrategie - Duurzame Energie Holland Rijnland, Den Haag: POSAD. 

Rijksoverheid, 2017. Regeerakkoord 'vertrouwen in de toekomst', Den Haag: Rijksoverheid. 

Rijksoverheid, 2018. Gaswet, Den Haag: Rijksoverheid. 

Rijksoverheid, 2018. Proeve van sectorakkoord op hoofdlijnen, Den Haag: Rijksoverheid . 

Rijkwaterstaat, 2018. Klimaatmonitor. [Online]  
Available at: https://klimaatmonitor.databank.nl/Jive 

RoB, 2012. Loslaten in vertrouwen, Den Haag: Rood voor het openbaar bestuur. 

SER, 2013. Energieakkoord voor duurzame groei, Den Haag: SER. 

 

 
 

   30 

A 

Definities klimaatneutraal en 
energieneutraal 

In het licht van de opgave iets tegen klimaatverandering te ondernemen en de energietransitie hebben 
diverse partijen (overheden en bedrijven) doelstellingen voor zichzelf geformuleerd over energiegebruik 
en broeikasgasemissies, waarbij partijen aangeven energieneutraal, CO2-neutraal of klimaatneutraal te 
willen worden. In deze bijlage staat CE Delft kort stil bij de definities van deze verschillende begrippen.  
 
In algemene zin wordt met een energieneutrale organisatie/gemeente bedoeld dat een 
organisatie/gemeente net zoveel duurzame energie opwekt als dat het nodig heeft voor haar 
energieverbruik. In de praktijk worden er weleens andere definities gegeven aan ‘energieneutraal’. 
Daarnaast zijn er de begrippen ‘klimaatneutraal’ en ‘CO2-neutraal’, waarbij de organisatie geen 
broeikasgassen respectievelijk CO2-uitstoot of de uitstoot compenseert.  
 
De begrippen energieneutraal, CO2-neutraal en klimaatneutraal zijn niet hetzelfde.  
Waar een energieneutrale organisatie/gemeente net zo veel hernieuwbare energie moet opwekken als 
dat het verbruikt, stoot een klimaatneutrale organisatie/gemeente geen broeikasgassen uit en een CO2-
neutrale organisatie geen CO2.  
 
De voornaamste verschillen zitten hem in: 
1.  Het al dan niet op kunnen opwekken van het eigen energieverbruik. 
2.  Of er ook gekeken wordt naar andere broeikasgassen (zoals methaan en lachgas). 
 
Een organisatie kan immers ook klimaatneutraal zijn, als de energiestromen (elektriciteit, warmte, 
groengas, biobrandstoffen) klimaatneutraal zijn opgewekt. Dit betekent dus zonder CO2-uitstoot en niet 
per definitie hernieuwbaar, want een kolen- of gascentrale waarbij de CO2 volledig zou worden 
afgevangen (CCS genoemd) heeft ook geen CO2-emissie en is dus klimaatneutraal, wat ook gezegd kan 
worden van kernenergie. Een energieneutrale organisatie is dus in beginsel13 altijd klimaatneutraal, 
maar andersom hoeft dit niet te gelden.  
 
De ‘moeilijkheidsgraad’ van de energieneutraaldoelstelling van de organisatie/gemeente hangt dan ook 
sterk af van de definitie die zij hanteert. En daar zijn vele varianten van.  
In Tabel 2 wordt een indicatie gegeven van de mogelijkheden. Tevens hangt de ‘moeilijkheidsgraad’ af 
van (afbakenings)keuzes, zoals het al dan niet meenemen van emissies van veenoxidatie.  
 

13 Het voorbehoud geldt voor emissies van broeikasgassen die ook bij duurzame energie kunnen blijven. Bijvoorbeeld 

in de productieketen van biomassa, maar ook procesemissies.  

 

   31 

 

Tabel 2 - Klimaat- en energieneutrale varianten 

Definitie 
Energieneutraal 

Energieneutraal+ 
Autonomie 

Klimaatneutraal 
 

CO2-neutraal 

Klimaatneutraal+ 

Klimaatcompensatie 

Omschrijving 
De organisatie/gemeente wekt jaarlijks minstens net zo veel hernieuwbare energie op als dat het zelf 
nodig heeft voor haar processen en bedrijfsvoering. 
Hierbij wordt op jaarbasis gekeken naar alle energiedragers. Op uur-, dag- of weekbasis is er 
uitwisseling met de ‘buitenwereld’ om overschotten en tekorten op te vangen. Het is mogelijk om 
energie uit te wisselen tussen verschillende energiedragers (groengas, elektriciteit, et cetera), de 
energieneutraliteit geldt voor de omgerekende hoeveelheid energie (in PJ) van alle energiedragers.  
De organisatie/gemeente is energetisch zelfvoorzienend, en is ook op ieder moment in staat om in het 
eigen energiegebruik te voorzien. Hierbij is er niet alleen voldoende productie van hernieuwbare 
energie op jaarbasis maar is er ook energieopslag, waarmee de fluctuaties in de productie van 
hernieuwbare energie worden overbrugd. Er worden dan ook geen brandstoffen van buiten de 
organisatie gebruikt. 
Er zijn geen emissies van broeikasgassen door de organisatie/gemeente. Verbranding van fossiele 
brandstoffen is niet mogelijk, tenzij in grootschalige installaties die zijn uitgerust met CCS (CO2-afvang 
en -opslag). Levering van elektriciteit en warmte van buiten de organisatie/gemeente is mogelijk, ook 
als deze opgewekt is met fossiele energie en broeikasgasemissies zolang de uitstoot wordt 
gecompenseerd (zie hieronder) of er ‘groene stroom’ of stroom met ‘garanties van oorsprong’ (GvO14) 
van hernieuwbare energie wordt geleverd.  
Er zijn geen emissies van CO2 door de organisatie/gemeente. Verbranding van fossiele brandstoffen is 
niet mogelijk, tenzij in grootschalige installaties die zijn uitgerust met CCS (CO2-afvang en -opslag). 
Levering van elektriciteit en warmte van buiten de organisatie/gemeente is mogelijk, ook als deze 
opgewekt is met fossiele energie en broeikasgasemissies zolang de uitstoot wordt gecompenseerd (zie 
hieronder) of er ‘groene stroom’ of stroom met ‘garanties van oorsprong’ (GvO) van hernieuwbare 
energie wordt geleverd. 
Er zijn geen emissies van CO2 of andere broeikasgassen door de organisatie/gemeente. Kleinschalige 
verbranding van fossiele brandstoffen is niet mogelijk, grootschalig met CCS kan wel. Indien er levering 
van warmte en elektriciteit van buiten de organisatie/ gemeente plaatsvindt, dan moet deze ook 
volledig klimaatneutraal zijn waarbij het niet gaat om levering van grijze energie met 
reductiecertificaten. 
De broeikasgasemissie van de organisatie/gemeente wordt gecompenseerd volgens een reductie-
mechanisme (zoals het Clean Development Mechanism van het Kyoto-protocol) en verhandelbare 
reductiecertificaten (CER, VER, VCS) op een van de emissiemarkten. De verhandelbare certificaten 
worden afgegeven voor diverse projecten die vaak in derdewereldlanden worden gerealiseerd 
(hernieuwbare energie, aanplanten van bossen, efficiënte houtovens, en dergelijke). Bij sommige 
projecten is discussie of er op de lange termijn wel echt CO2 mee wordt gereduceerd. Op termijn kan 
een knelpunt ontstaan met betrekking tot de voldoende beschikbaarheid van compensatiemiddelen.  

 
 
Voor veel organisaties/gemeenten is energieneutraal een steviger ambitie dan klimaatneutraal of 
klimaatcompensatie omdat de organisatie zelf hernieuwbare energie gaat opwekken en hier 
maatregelen voor treft, ruimte reserveert en dergelijke, terwijl bij klimaatneutraal en zeker bij 
klimaatcompensatie de organisatie zelf minder zal gaan doen. Echter als de lachgas- en 
methaanemissies van waterschappen en emissies van veenoxidatie meegenomen worden in de ambitie 
(zonder over te gaan tot ‘klimaatcompensatie’) dan is dat ook een stevige ambitie, waarbij niet op 
voorhand duidelijk is wat de forsere inspanning voor de regio Holland-Rijnland zou zijn. 
 

14 Een GvO is een bewijs dat er een hoeveelheid hernieuwbare energie is geproduceerd in een specifieke bron en 

 

installatie. 

   32 

B 

Kaarten ter onderbouwing selectie 
kansrijke buurten gemeente 
Zoeterwoude 

In deze bijlage zijn kaartbeelden opgenomen van gegevens en feiten waarop de gemeente haar keuze 
voor de kansrijke buurten heeft gebaseerd.  
 

Figuur 10 - Corporatiebezit in de gemeente (bron: Warmtetransitieatlas Holland Rijnland) 

 

   33 

 

Figuur 11 - Aandeel gebouwen met een bouwjaar voor 1945 (Bron: Kadaster) 

Figuur 12 - Homogeniteit van de bebouwing in de gemeente (gebaseerd op diversiteit van het bouwjaar van de woningen) 

 

 

Figuur 13 - Projectplanning van de gemeente (zoals aangegeven door de gemeente) en de projectplanning van 

woningcorporaties die is aangeleverd gedurende dit project 

   34 

Figuur 14 - Renovatieplanning waternet (Bron: Dunea, Oasen) en de leeftijd van het gasnet (Bron: Liander) 

 

 

   35 

C 

Begrippenlijst 

Definitie 

Betekenis 

All electric-warmteoplossing 

Bij een all electric-warmteoplossing is er alleen elektriciteit nodig voor het verwarmen 

van een gebouw. Dit is bijvoorbeeld het geval bij een elektrische warmtepomp. 

Aquathermie 

Aquathermie gaat over het gebruik van warmte uit water. Dat kan oppervlaktewater zijn, 

Biogas 

Biogas is gas dat verkregen wordt bij de vergisting van organisch afval en dat voor 

zoals kanalen, rivieren en meren of afvalwater uit het riool. 

energieopwekking gebruikt kan worden. 

Collectieve warmteoplossing. 

Bij een collectieve warmteoplossing zorgt een collectieve installatie voor de warmte-

opwekking van meerdere woningen of gebouwen samen.  

Een voorbeeld van een collectieve warmteoplossing is een warmtenet. 

Corporatiewoning 

Een corporatiewoning is een woning in het bezit van een woningcorporatie die meestal 

wordt verhuurd met een huurprijs onder de huurprijsgrens.  

Deze woningen behoren tot de sociale huursector. 

Energiedrager 

Een energiedrager is een grondstof die fungeert als bron voor energie,  

Energielabel 

Een energielabel laat zien hoe energiezuinig een woning is. Huiseigenaren zijn verplicht bij 

bijv. aardolie, aardgas, steenkool, elektriciteit, stoom en vormen van duurzame energie. 

verkoop of verhuur van de woning een (definitief) energielabel aan de koper of huurder 

te geven. Een energielabel is gebaseerd op de isolatieschil van een woning en de 

warmtetechniek die wordt gebruikt voor ruimteverwarming en tapwater. Eventuele 

opwek van energie, met zonnepanelen en zonneboiler worden ook meegenomen in het 

energielabel. 

Geothermie 

Geothermie, ook vaak aardwarmte genoemd, maakt gebruik van warmte uit de grond. 

Hiervoor wordt een diep gat geboord van gemiddeld 2 tot 4 km diepte. Warm water 

wordt hieruit omhoog gepompt om bijvoorbeeld water in een warmtenet te verwarmen. 

Gestapelde woning 

Een gestapelde woning is een al dan niet uit meerdere bouwlagen bestaande woning, 

deel uitmakend van een gebouw waarin meerdere woningen zijn ondergebracht, zodanig 

dat deze boven dan wel beneden en naast elkaar zijn gesitueerd, waarbij de voordeur 

uitkomt op een gezamenlijke inpandige ontsluiting. 

Groengas 

Groengas is de duurzame variant van aardgas en wordt gemaakt door biogas op te 

waarderen tot het dezelfde kwaliteit heeft als aardgas. 

Grondgebonden woning 

Een grondgebonden woning is een uit één of meerdere lagen bestaande woning inclusief 

kap, met een voordeur die rechtstreeks uitkomt op de buitenruimte. 

Hernieuwbaar gas 

Hernieuwbaar gas is een overkoepelende term voor gas dat is opgewekt uit hernieuwbare 

bronnen. Naast groengas valt een gas als waterstof hier ook onder. 

HT-warmtenet 

HT-warmtenet staat voor hogetemperatuurwarmtenet. Een HT-warmtenet kan woningen 

en utiliteitsgebouwen voorzien van warmte voor ruimteverwarming en warmtapwater. 

Het water heeft een minimale temperatuur van 80°C.  

Individuele warmteoplossing 

Bij een individuele warmteoplossing heeft elke woning zijn eigen installatie om warmte 

mee op te wekken. Dit kan bijvoorbeeld een HR-ketel zijn, een individuele warmtepomp 

of een individuele pelletketel. 

Lokale warmtebronnen 

Met spreekt van een lokale warmtebron wanneer de warmte uit de bron wordt gebruikt 

om een warmtevraag in de buurt in te vullen.  

Een geothermiebron kan bijvoorbeeld als lokale bron worden gezien door de gemeente 

waarin de bron zich bevindt, maar voor omliggende gemeenten die ook gebruik willen 

maken van de bron wordt deze niet beschouwd als lokaal. 

LT-warmtenet 

LT-warmtenet staat voor lagetemperatuurwarmtenet. Een LT-warmtenet kan woningen 

en utiliteitsgebouwen voorzien van warmte voor LT-ruimteverwarming. De temperatuur 

van warmte in een LT-net is lager dan 65°C. 

Regionale energiestrategie (RES) 

Een regionaal plan voor de verduurzaming van de gebouwde omgeving en de opwek van 

hernieuwbare energie. In het Regeerakkoord is aangegeven dat elke regio zo een plan 

opstelt, in samenspraak met Provincie, waterschappen en netbeheerders. In de regio 

Holland Rijnland is zo een energiestrategie in 2017 opgesteld. 

Restwarmte 

Restwarmte is warmte die overblijft bij (industriële) processen. Wanneer deze warmte 

niet inzetbaar is in het proces zelf, wordt gesproken van restwarmte. 

   36 

Definitie 

Riothermie 

Betekenis 

Bij riothermie wordt warmte uit het afvalwater van het riool gehaald.  

Deze warmte kan worden gebruikt om het water in een lagetemperatuurwarmtenet te 

verwarmen. 

TEO 

TEO staat voor Thermische Energie uit Oppervlaktewater. Uit oppervlaktewater zoals 

meren en rivieren kan in de winter warmte worden gewonnen en in de zomer koude om 

daarmee bijvoorbeeld woningen te verwarmen en te koelen. 

Transitievisie Warmte 

In de transitievisie warmte legt de gemeenteraad het tijdspad vast waarop buurten van 

het aardgas gaan. Voor de buurten waarvan de transitie vóór 2030 gepland is, zijn ook de 

potentiele alternatieve energie infrastructuren bekend. Uiterlijk 2021 heeft elke 

gemeente een transitievisie warmte voor de gehele gemeente. 

Utiliteit 

Onder utiliteit verstaan we gebouwen die niet bedoeld zijn om in te wonen, maar ook niet 

worden gebruikt voor industrie of glastuinbouw. Voorbeelden zijn kantoren, winkels, 

ziekenhuizen of sporthallen. 

Warmte 

Onder warmte wordt warmte in de vorm van warm water verstaan dat wordt vervoerd 

door een warmtenet. Bronnen die de warmte produceren zijn bijvoorbeeld industrie, 

geothermie of een biomassacentrale. 

Warmtenet 

Een warmtenet is een netwerk van leidingen onder de grond, waardoor warm water 

stroomt. Dat warme water, afkomstig van een warmtebron in de buurt, kan worden 

gebruikt om huizen of andere panden te verwarmen. 

Warmteplan 

Op basis van het bouwbesluit: Een gemeentelijk besluit dat een gebied aanwijst 

waarbinnen een aansluitplicht geldt voor het aansluiten op een warmtenet. Deze 

aansluitplicht geldt voor nieuwbouwwoningen en woningen die grootscheeps worden 

gerenoveerd. In het warmteplan wordt tevens een gelijkwaardigheidstoets opgenomen. 

Bouwplannen hoeven niet aangesloten te worden op een warmtenet indien zij een 

gelijkwaardig alternatief kunnen leveren als aansluiten op een warmtenet. Hierbij wordt 

gekeken naar de mate van energiezuinigheid en bescherming van het milieu. Soms wordt 

dit woord gebruikt om de transitievisie warmte aan te geven.  

Zie daarvoor: Transitievisie warmte. 

Ander woord voor Transitievisie Warmte. 

WKO staat voor warmte-koudeopslag. In een warmte-koudeopslaginstallatie wordt 

bodemenergie gebruikt voor het verwarmen en koelen van gebouwen. 

Warmtevisie 

WKO 

 

   37 

 

 

   38 

