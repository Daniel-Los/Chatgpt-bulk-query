10-03-2023 15:31

Beleidsnota Ruimte voor Ruimte gemeente Zundert | Lokale wet- en regelgeving

Lokale wet- en regelgeving

Beleidsnota Ruimte voor Ruimte gemeente Zundert

Geldend van 16-07-2012 t/m heden

Intitulé
Beleidsnota Ruimte voor Ruimte gemeente Zundert

Sinds 2000 is de regeling Ruimte voor Ruimte (RvR) van de provincie Noord-Brabant van kracht. Onderhavige
beleidsnota werkt deze provinciale regeling, zoals verwoord in de ‘Verordening Ruimte’ en de ‘Beleidsregel
ruimte voor ruimte 2006’ door op gemeentelijk niveau.
De provinciale regeling Ruimte voor Ruimte

De regeling Ruimte voor Ruimte heeft als doel om de ruimtelijke kwaliteit van het buitengebied te verbeteren.
De regeling behelst(e) een subsidieregeling voor de beëindiging van intensieve veehouderijen binnen de
reconstructiegebieden waarvan de agrarische bedrijfsgebouwen werden gesaneerd en de milieurechten
werden ingeleverd. De hiervoor benodigde subsidies zijn voorgefinancierd door de provincie, de bedoeling is
om door middel van de ontwikkeling en uitgifte van ruimte voor ruimtekavels en de verkoop van bouwtitels
deze subsidiegelden terug te verdienen. Voor dit doel is op initiatief van de provincie de
'Ontwikkelingsmaatschappij Ruimte voor Ruimte CV' (ORR) opgericht. De subsidieregeling is inmiddels
beëindigd, de ontwikkeling van ruimte voor ruimtekavels en de verkoop van bouwtitels is echter nog in volle
gang.

Naast de mogelijkheid voor agrariërs om subsidie te verkrijgen voor de beëindiging van hun intensieve
veehouderij was en is het nog steeds mogelijk om, conform de 'Beleidsregel Ruimte voor Ruimte 2006', in
plaats van subsidie een bouwtitel te verkrijgen. De basis regeling ziet er in hoofdlijnen als volgt uit:
■
■
■

er dient minimaal 3.500 kg aan fosfaatrechten te worden ingeleverd (deze worden uit de markt
genomen);

alleen intensieve veehouderijbedrijven kunnen deelnemen aan deze regeling;

deze bedrijven dienen minimaal 1.000m² aan bedrijfsbebouwing te slopen;

■

■

er dient juridisch-planologisch zeker gesteld te worden dat er geen intensieve veehouderij meer mogelijk
is;

in ruil daarvoor krijgt men een bouwtitel waarmee men in het buitengebied op een planologisch
aanvaardbare locatie een nieuwe burgerwoning mag oprichten.

Ruimte voor Ruimte beleid gemeente Zundert

De regels zoals opgenomen in de ‘Verordening Ruimte’ en de ‘Beleidsregel ruimte voor ruimte 2006’ van de
provincie Noord-Brabant zijn integraal van toepassing op deze beleidsnota. Naast deze provinciale regels
worden er in deze beleidsnota een aantal gemeente specifieke voorwaarden gesteld. Een verzoek tot
oprichting van één of meerder Ruimte voor Ruimte woningen zal aan zowel het provinciale als gemeentelijke
beleid moeten voldoen.

1. Bouwtitel(s)
De aanvrager dient aantoonbaar te maken dat hij of zij in het bezit is van, of een optie tot koop heeft op, een
bouwtitel. De bouwtitel mag:

https://lokaleregelgeving.overheid.nl/CVDR676561/1

1/3

10-03-2023 15:31

Beleidsnota Ruimte voor Ruimte gemeente Zundert | Lokale wet- en regelgeving

■
■

■

■

verworven worden bij de ‘ontwikkelingsmaatschappij Ruimte voor Ruimte CV’;

verkregen zijn door sanering van opstallen en inlevering fosfaatrechten van en door een intensive
veehouderij binnen een reconstructiegebied;

verworven worden direct bij een (stoppende) agrariër of bemiddelaar waarbij de sanering van opstallen
en inlevering fosfaatrechten binnen een reconstructiegebied heeft plaatsgevonden.

 verkregen/verworven zijn door sanering van opstallen en inlevering fosfaatrechten buiten de

niet
reconstructiegebieden (West-Brabant) aangezien de realisatie van deze bouwtitels ten koste gaat van het
gemeentelijk woningbouwprogramma.

2. Locatie vereisten
Naast de gebruikelijke relevante planologische beoordelingsaspecten gelden er ten aanzien van ruimte voor
ruimte locaties een aantal aanvullende voorwaarden. Te weten:
a.

Uitsluitend in de kernrandzone rondom de woonkernen mogen ‘Ruimt voor Ruimte woningen’ worden
toegevoegd. De locatie dient daarbij te zijn aangewezen als Ruimte voor Ruimte locatie in (een van) de
gemeentelijke structuurvisie(s). Wanneer de locatie gelegen is buiten deze gebieden is het bouwen van
een 'Ruimte voor Ruimte woning’ niet mogelijk.

b.

In afwijking op het gestelde onder 2.a. kan een locatie van een te saneren intensieve veehouderij
aangemerkt worden als Ruimt voor Ruimte locatie. Deze locatie dient dan wel de kenmerken te hebben
van een bebouwingsconcentratie en over deze afwijking dient vooraf met de provincie overeenstemming
in te zijn bereikt. Daarnaast dient aangetoond te worden dat de toevoeging van een Ruimte voor Ruimte
woning alhier noodzakelijk is voor de financiering van de sanering.

3. Verkaveling
Ten aanzien van het kavel en/of de verkaveling worden de volgende voorwaarden gesteld:
a.

Het kavel dient rechtstreeks ontsloten te worden op bestaande infrastructuur, de bouw van tweedelijns
bebouwing is niet toegestaan;

b.

c.

De verkaveling moet aansluiten op de bestaande 'korrelgrootte' met voldoende transparantie tussen de
(bestaande) bebouwing;

De omvang van het kavel dient bij voorkeur rond de 1.000 a 1.500 m² te bedragen. Locatie gebonden of
project gerelateerde eigenschappen kunnen leiden tot een grotere omvang maar deze mag echter nooit
meer bedragen dan 3.000 m².

4. Bouwvoorschriften
In principe gelden er voor de bouw van een Ruimte voor Ruimte woning dezelfde voorwaarden als voor de
bouw van een reguliere (burger) woning. Gezien het feit dat Ruimte voor Ruimte woningen in of aansluitend
aan het buitengebied worden gebouwd dienen de regels voor de bouw van burgerwoningen uit het
bestemmingsplan buitengebied in acht te worden genomen. In afwijking hierop worden de volgende
(soepelere) voorwaarde gesteld:
a.

De inhoud van de woning (hoofdbouwmassa) mag maximaal 1000 m³ bedragen;

5. Beeldkwaliteit
De beeldkwaliteit van de bebouwing wordt door de welstandcommissie op de gebruikelijke manier getoetst.
Ten aanzien van de landschappelijke inpassing dient aangesloten te worden op de landschapsvisie c.q.
landschapsontwikkelingsplan.

6. Projectmatige ontwikkeling

https://lokaleregelgeving.overheid.nl/CVDR676561/1

2/3

10-03-2023 15:31

Beleidsnota Ruimte voor Ruimte gemeente Zundert | Lokale wet- en regelgeving

Bij een projectmatige ontwikkeling (kleinschalige stedelijke ontwikkeling) van meerdere ruimte voor ruimte
woningen of wanneer de ontwikkeling van ruimte voor ruimte woningen samenhangt met een reguliere
stedelijke ontwikkeling kunnen in afwijking van het gestelde in deze beleidsnota maatwerk afspraken worden
gemaakt.

Ondertekening

Ziet u een fout in deze regeling?
Bent u van mening dat de inhoud niet juist is? Neem dan contact op met de organisatie die de regelgeving heeft
gepubliceerd. Deze organisatie is namelijk zelf verantwoordelijk voor de inhoud van de regelgeving. De naam van de
organisatie ziet u bovenaan de regelgeving. De contactgegevens van de organisatie kunt u hier opzoeken:
organisaties.overheid.nl

.

Werkt de website of een link niet goed? Stuur dan een e-mail naar regelgeving@overheid.nl

https://lokaleregelgeving.overheid.nl/CVDR676561/1

3/3

