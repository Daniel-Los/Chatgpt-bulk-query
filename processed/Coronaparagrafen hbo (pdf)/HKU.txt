.2. Plan besteding corona-enveloppe (inclusief eventuele bijstelling), realisatie en vooruitblik . Procesmatige aanpak Planvorming NPO In het voorjaar van 2021 is met alle directeuren gesproken over wat een juiste besteding van de NPO- gelden zou zijn. Uitkomst hiervan was dat gestructureerd maatwerk voor de verschillende opleidingen en schools voorop moest staan. De focus van het gehele plan ligt op het faciliteren van de studenten op basis van individueel en groepsgericht maatwerk en begeleiding. Inhoudelijk door het verzorgen van extra onderwijs en praktijkervaring en contextueel in de vorm van social events en het beschikbaar stellen van voldoende capaciteit van tutoren en andere vormen van persoonlijke of peer-to-peer begeleiding. In een zogenaamd raamwerkplan is per school inzichtelijk gemaakt welke maatregelen gepland zijn per menukaart-onderdeel. De capaciteit om de maatregelen uit te voeren, zonder de werkdruk nog meer te verhogen, vraagt de meeste aandacht. Daarom wordt een aanzienlijk deel van de middelen aan (tijdelijke) formatieruimte besteed. Het uitvoeren van de activiteiten uit het raamwerkplan is gepland voor de periode september 2021 tot en met augustus 2022. Inmiddels weten we dat, mede doordat de coronaperiode langer aanhield dan op dat moment werd voorzien en daarmee de effecten ook langer doorwerken, de uitvoering van het plan doorloopt tot in 2023. Met betrekking tot twee onderwerpen is gekozen voor een instellingsbrede aanpak: studentenwelzijn en blended onderwijs. HKU-breed gaven verschillende schooldirecteuren aan dat in het licht van het studentenwelzijn aanvullende, gespecialiseerde ondersteuning voor studenten wenselijk is via een psycholoog, social worker, of bijvoorbeeld decanen-op-locatie. Er zijn verschillen in de aard en omvang van de problematiek bij studenten. Daarom is het belangrijk om in te zetten op deze vorm van gespecialiseerde ondersteuning voor alle studenten, de wensen verder te verkennen en te leren van de ervaringen bij andere instellingen. HKU heeft de ambitie om blended onderwijs te verduurzamen in het curriculum; het gaat daarbij zowel om wat werkt, moderne en passende (digitale) faciliteiten en het professionaliseren van medewerkers. De programmas Creatieve Technologie en DLWO borgen deze expertise; zij dragen bij aan professionalisering en zorgen voor een duurzame uitwisseling en afstemming met betrekking tot keuzes en aanschaf aangaande software en hardware. Monitoring De opgestelde plannen uit het raamwerkplan zijn verwerkt in de toegekende budgetten voor collegejaar 2021/2022. De middelen zijn verdeeld en toegekend volgens een verdeling van aantal studenten, fte of specifieke activiteiten. Periodiek houden we tussenevaluaties met alle onderdelen met NPO-budget om te inventariseren hoe de voortgang is op de voorgenomen plannen, met daarbij ook inzicht in de gerealiseerde bestedingen. Op basis hiervan is ultimo 2022 voor de jaarrekening bepaald welk deel van de niet-normatieve NPO Rijksbijdrage in 2022 in de exploitatie geboekt kan worden en welk deel als transitoire post op de balans komt. Uiterlijk ultimo 2023 maakt de school een slotrapportage, ook als input voor het jaarverslag van HKU over 2023. Alle rapportages worden gedeeld met de CMR. De schools bespreken de eigen rapportages altijd vooraf door met de CMR-leden en/of OC-leden van de school. F&C draagt zorg voor een geconsolideerde rapportage aan de CMR als verantwoording namens het bestuur. De verantwoording in het jaarverslag 2021, 2022 en 2023 vormt de formele verantwoording. 55 Bijstelling van plannen Het is de verantwoordelijkheid van de schools zelf om het beschikbare budget evenwichtig en doelmatig in te zetten over de verschillende onderdelen van de menukaart. Hoe zij dat precies doen, daar zijn ze vrij in. Het NPO-budget maakt deel uit van de lumpsumfinanciering van de schools. Daarmee bereiken we dat de middelen snel, precies en doeltreffend ingezet kunnen worden. De schooldirecteur heeft samen met zijn managementteam immers het beste zicht op de noden en tevens de vrijheid om maatregelen naar behoefte aan te passen. Inspraak medezeggenschap De CMR is betrokken geweest bij het opgestelde raamwerkplan en is gedurende 2022 genformeerd over de voortgang van de activiteiten. Zoals hierboven aangegeven, houden de afzonderlijke schooldirecteuren contact over de voortgang met de CMR-leden van hun eigen school en/of leden van de OCs en informeert F&C de CMR periodiek over de voortgang van het NPO-plan als geheel. . Inhoudelijke aanpak Plannen en voortgang De geplande activiteiten ten behoeve van de NPO-gelden zijn opgestart in 2021, het zwaartepunt van de uitvoering lag in de eerste helft van 2022. In het collegejaar 2022/2023 wordt nog een (aanzienlijk) restant van het budget besteed, waarvan een groot deel in het eerste semester heeft plaatsgevonden. Vooral ondersteuning van studenten vanuit het tutoraat heeft de aandacht, maar ook de introductieactiviteiten voor nieuwe studenten hebben extra aandacht gekregen; dit is immers de groep die zich vaak uitsluitend online heeft kunnen orinteren op hun studie. Thema 1: Soepele in- en doorstroom Ter ondersteuning van de doorstroom en ook de andere bestemmingen van de NPO-gelden, heeft een aantal docenten, tutoren en mentoren een uitbreiding van hun aanstelling gekregen. Zij zetten deze uren in ten behoeve van inhaaltoetsing en -onderwijs, workshops, begeleiding, toelatingen en inhaalschouwen voor de studenten. Maatwerk is hierbij het sleutelwoord; we kijken zoveel mogelijk naar wat de individuele student nodig heeft, als ook naar wat een groep als geheel nodig heeft. Verschillende locaties en werkplaatsen hebben de openingstijden verruimd in de avonden en weekenden, om studenten extra mogelijkheden te geven om te werken aan hun projecten. Ook worden extra ruimtes gehuurd met ateliers, studios en werkruimtes omdat er minder studenten in een ruimte mogen door de maatregelen. Hier kunnen de studenten samenwerken, maken, elkaar ontmoeten, huiswerk maken en ook samen eten. Voor de nieuwe lichting studenten werden verschillende meeloopdagen georganiseerd zodat zij een goed beeld krijgen van wat studeren aan HKU inhoudt. Met proefstuderen, trainingen, studiekeuzebegeleiding en workshops op de HKU-locaties geven we de scholieren de kans om hun motivatie te onderzoeken en daarover het gesprek aan te gaan. Ook worden scholen bezocht om voorlichting te geven over onze opleidingen en over studeren aan een hogeschool. Vooral voor de toekomstige Ad-studenten is deze uitgebreide voorlichting een must, aangezien zij wat sterker een drempel ervaren bij de overstap naar een hbo-instelling. Wij hebben deze activiteiten gentensiveerd in de wetenschap dat veel aankomende studenten zich in de coronaperiode moeilijk hebben kunnen voorbereiden op hun vervolgstudie en er behoefte is aan een inhaalslag. Aan het begin van het collegejaar zijn tijdens de introductieperiode extra activiteiten georganiseerd om alle studenten (weer) welkom te heten in de gebouwen van HKU. Vakinhoudelijke activiteiten gingen daarbij hand in hand met ontmoetingen, zodat studenten goed kunnen landen en community-vorming wordt bevorderd. 56 Thema 2: Welzijn studenten en sociale binding met de opleiding Zoals aangegeven hebben studenten te lijden gehad onder de coronamaatregelen en hun mentaal welbevinden is een zorg en groot aandachtspunt. Vanuit de NPO-gelden zijn middelen aangewend waarmee we studenten hierop extra hebben ondersteunend. Zo is bijvoorbeeld ondersteuning aangeboden door coaching, ook voor studenten die op een lange wachtlijst staan in de reguliere gezondheidszorg, maar wel doorstuderen. We bieden trainingen aan voor studenten met licht depressieve of angstklachten. We hebben voor de schools expertise voorhanden hoe om te gaan met zware problematiek binnen de school. Daarnaast bieden we de zelfhulptool Mirro aan. Excursies zijn een goede manier om de sociale binding met de opleiding te verstevigen. Studenten leren elkaar beter kennen, waardoor zij elkaar gemakkelijker weten te vinden voor samenwerking in projecten en ze doen gezamenlijk inspiratie op in een andere omgeving. De groep als geheel wordt verstevigd - wat de binding met de opleiding ten goede komt. In het afgelopen jaar hebben verschillende opleidingen een gentensiveerd aanbod aan excursies gehad. Thema 3: Ondersteuning en begeleiding op het gebied van stages (en praktijk) Om het aanbod van stages uit te breiden, zijn verschillende netwerkevenementen georganiseerd waar het werkveld en de studenten elkaar kunnen ontmoeten. Er zijn extra uren beschikbaar gesteld voor docenten ten behoeve van stagebegeleiding en matching van studenten en stageplek. Sommige opleidingen hebben studenten extra trainingen aangeboden om zich beter te profileren, zichtbaar te maken en netwerkactiviteiten te ontplooien. Vooral voor studenten in jaar 3 en 4 is dit belangrijk; studenten leren hiermee hun potentieel in de spotlight te zetten. Voor de studenten van HKU Theater en HKU Utrechts Conservatorium is opdoen van podiumervaring een belangrijk aspect van de opleiding. Zowel op initiatief van HKU als van de studenten zijn podiumactiviteiten georganiseerd samen met partners in en buiten de stad. Gedurende het jaar merkten we wel dat de interesse van studenten af aan het nemen was. Dit komt deels doordat het gewone leven weer was opgestart, maar ook doordat de studenten het extra aanbod soms als te veel leken te ervaren. Thema 5: Specifiek Lerarenopleidingen Voor studenten die een lerarenopleiding volgen aan HKU is ook extra begeleiding beschikbaar van docenten, tutoren en mentoren op de hierboven toegelichte aandachtsgebieden. Specifiek voor het stagelopen is extra begeleiding ingezet bij diverse opleidingen. Tevens is onderzoek gedaan naar het opzetten van een deeltijdvariant voor de opleiding Docent Muziek om zo een nieuwe doelgroep studenten aan te trekken. Onderzoek In 2022 zijn, net als in 2021, geen kosten gemaakt ter ondersteuning van onderzoekers die vertraging hebben opgelopen tijdens de pandemie. Geplande en actuele inzet van middelen De totaal ontvangen Rijksbijdrage 2022 voor het NPO bedraagt .883. Daarvan was .478 voor de corona-envelop en het restant compensatie voor de gestegen studentenaantallen. De bestedingen uit de corona-envelop zijn hierboven beschreven. De extra middelen uit de referentieraming worden - naast de financiering van het hoger aantal studenten - beschikbaar gesteld voor ondersteunende en randvoorwaardelijke processen. Voorbeelden zijn extra beschikbare formatie voor roostering, de werkplaatsen, servicebalies en huisvesting. Verder is er financile ruimte gecreerd om te investeren in betere ventilatie en klimaatbeheersing, werkplekinrichting en ICT-middelen. NPO middelen ultimo 2022 Lerarenopleiding Stage offensief Begeleiding studenten Inhaal en ondersteuning Totaal corona-envelop Totaal budget .537 Kosten 2021 Kosten 2022 Totaal kosten . Balans .492 () 57