4 Nationaal Programma Onderwijs Alle bedragen in dit verslag zijn weergegeven in duizendtallen, tenzij anders vermeld. Achtergrond Hoewel de pandemie officieel achter ons ligt, we inmiddels weer samen kunnen komen op de campus en studie en werk niet langer volledig online plaatsvinden, is Covid ook in 2022 nog niet verdwenen. De effecten op studie, werk en welzijn zijn merkbaar in de organisatie. De pandemie en de bijbehorende landelijke maatregelen zoals lockdowns, isolatie en thuisstudie/thuiswerken hebben een grote impact gehad op het mentale welzijn van onze studenten en medewerkers, op het communitygevoel en op de studiemotivatie van onze studenten. Via Covid-steunmaatregelen en het Nationaal Programma Onderwijs (NPO) wordt geprobeerd de negatieve gevolgen van de landelijke Covid-maatregelen zoveel terug te dringen. Onderwijsinstellingen hebben het vertrouwen gekregen om de inzet van een groot deel van de NPO-middelen, met instemming van de medezeggenschap, af te stemmen op hun eigen situatie. Binnen BUas is besloten deze middelen in te zetten in collegejaren 2021-2022 en 2022-2023, conform het NPO-bestedingsplan dat met de medezeggenschap afgesproken is. Impact Covid-19-pandemie Onderwijs op afstand Na de eerdere door de overheid ingestelde lockdown periodes in 2020 en 2021, startte ook 2022 met een periode van enkel online onderwijs. Hoewel dit voor de meeste studenten en docenten helaas niet de eerste keer was en BUas de omschakeling naar online onderwijs snel en voortvarend heeft kunnen maken, is online onderwijs als enige optie niet voor alle onderwijsvormen de beste didactiek. Onderwijs op onze campus Ook toen in het voorjaar van 2022 on-campus onderwijs weer opstartte, hadden de Covid-maatregelen impact op onze community. Regelmatig testten collegas en studenten positief en moest vanuit huis gewerkt of gestudeerd worden. Ook zieke gezinsleden die zorg behoefden of kinderen die noodgedwongen thuisonderwijs kregen, maakte het in sommige gevallen onmogelijk om op de campus aanwezig te zijn. Door het aanbieden van zowel online als on-campus onderwijs, dan wel door snel te schakelen tussen beide varianten, hebben alle lessen doorgang kunnen vinden. Studievertraging Zowel in 2020, 2021 als in 2022 is het bindend studieadvies voor eerstejaarsstudenten omgezet naar een uitgesteld advies. Studenten die, veelal ten gevolge van Covid, nog niet de volledige 60 studiepunten uit het eerste jaar hadden behaald, konden hierdoor toch voorwaardelijk doorstromen naar het tweede studiejaar. Hoewel de uitval uit het eerste jaar hierdoor fors afnam, betekende het ook studievertraging voor een aanzienlijke groep hogerejaarsstudenten. Uitgestelde stages door beperkende maatregelen in het bedrijfsleven, periodes van ziekte en afwezigheid en een verslechterd studentenwelzijn zorgen eveneens voor studievertraging bij een grote groep studenten. Internationalisering Omdat uitgaande internationale mobiliteit niet altijd mogelijk was, is extra ingezet op internationalisation@Home en is er verder gewerkt aan het inpassen van virtuele samenwerkingsprojecten in ons onderwijs. Veel van onze studenten kiezen heel bewust voor BUas als onderwijsinstelling vanwege de internationale stage- en studiemogelijkheden. BUas heeft getracht om zo veel mogelijk mobiliteit te realiseren binnen de geldende reisbeperkingen, om daarmee onze studenten een internationale ervaring te bieden en studievertraging zo veel mogelijk te voorkomen. Studentenwelzijn, medewerkerswelzijn en community building Na twee (studie)jaren vol beperkende maatregelen, online onderwijs en een grote maatschappelijke impact, zien we landelijk dat het welzijn van studenten onder druk staat. Hoewel er tijdens de lockdownperiodes veel 41 extra aandacht naar het welzijn van studenten (en medewerkers) is uitgegaan, heeft het langdurig gemis van fysieke nabijheid ook bij de BUas-studenten haar sporen achtergelaten. Het langere pediodes thuiswerken, soms gecombineerd met thuisonderwijs of de zorg voor zieke gezinsleden, en het bijkomende gemis van collegas heeft bij veel medewerkers geresulteerd in een verhoogde werkdrukbeleving, enerzijds door mogelijk een verlaagde belastbaarheid, anderzijds door afwezigheid van collegas door ziekte. Het medewerkerstevredenheidsonderzoek liet dit duidelijk zien. Community building-activiteiten zijn in de loop van het verslagjaar weer opgestart om de betrokkenheid te vergroten en studenten zich thuis te laten voelen op de campus en bij hun academie. Dit heeft directe impact op het gevoel van welbevinden en indirect ook op de studievoortgang en het studiesucces. Nationaal Programma Onderwijs Het Nationaal Programma Onderwijs (NPO) helpt ons de hierboven beschreven negatieve gevolgen van Covid en de Covid-maatregelen zoveel mogelijk weg te nemen. Plan besteding Covid-enveloppe: proces In 2021 is in samenspraak met de medezeggenschapsraad een NPO-budgetplan tot stand gekomen. Dit plan is gedeeld met het ministerie van Onderwijs, Cultuur en Wetenschap en is ongewijzigd van kracht. De koepelorganisaties Universiteiten van Nederland en Vereniging Hogescholen en het ministerie van OCW zijn overeengekomen dat voor het proces zo veel mogelijk aangesloten wordt bij de werkwijze en systematiek van de kwaliteitsafspraken. In zowel proces als inhoud hebben wij hier gehoor aan gegeven. Aan de vijf academies is gevraagd waar zij de grootste impact van de Covid-19-pandemie bij hun studenten zagen. Deze input is gebundeld en in overleg met de centrale Medezeggenschapsraad is gekomen tot een budgetplan voor 2021 en 2022. Gezien het feit dat het bestuursakkoord, de budgetten en de plannen pas halverwege 2021 bekend waren, maken we gebruik van de in het bestuursakkoord aangegeven mogelijkheid om een deel van de middelen te besteden in 2023. We gaan uit van een doorlooptijd van de verschillende plannen en bijbehorende besteding van de middelen in de collegejaren 2021-2022 en 2022-2023, met eventueel een beperkte uitloop naar de eerste helft van 2024. De Medezeggenschapsraad heeft op 21 juni 2021 ingestemd met de voorgenomen budgetbesteding 2021 en 2022 zoals opgenomen in het BUas NPO-plan. In december 2022 heeft de MR ingestemd met de inzet van NPO- middelen voor 2023. Omdat de werkwijze en thematiek overeenkomen met de processen en deels ook met de inhoud van onze kwaliteitsafspraken, sluiten we hier ook wat betreft monitoring en verantwoording zoveel mogelijk bij aan. We gebruiken een overzichtelijk en eenduidig budget- en verantwoordingsproces, waarbij binnen de reguliere Planning- en Controlcyclus driemaal per jaar gereflecteerd wordt op voortgang en ontwikkeling van de overeengekomen plannen. Tweemaal per jaar wordt de voortgang geagendeerd bij de Raad van Toezicht en bij de Medezeggenschapsraad. Eventuele bijsturing of aanpassing van plannen wordt gedaan in overleg met de Medezeggenschapsraad. BUas heeft geen gebruik gemaakt van het NPO Steunprogramma voor herstel en perspectief voor onderzoekers. 42 Plan besteding Covid-enveloppe: budget Voor een doelmatige besteding is in 2021 besloten het budget in te zetten per collegejaar. BUas zet de beschikbare middelen in op de themas: > Soepele in- en doorstroom; > Bevorderen welzijn studenten en sociale binding met de opleiding; > Ondersteuning en begeleiding op het gebied van stages. Bovenstaande tabel toont de begrote en gerealiseerde inzet van NPO middelen over de boekjaren 2021-2024. Omdat BUas besloten heeft de budgetten in te zetten per collegejaar, werd voor 2021 een besteding verwacht van 4/12 deel van oftewel 431. Hiervan is 338 besteed, met name omdat sommige acties nog niet mogelijk waren vanwege de geldende Covid-maatregelen. Resterende middelen zijn doorgeschoven naar volgende jaren. Voor boekjaar 2022 werd 1873 begroot, in lijn met het NPO plan. Resterende middelen uit 2021 werden doorgeschoven naar boekjaar 2023. Voor 2024 resteert nog 219 voor eventuele uitloop van de programmas in boekjaar .3 Voortgang BUas NPO per thema 1. Soepele in- en doorstroom Oorspronkelijke doelstellingen uit het NPO-budgetplan > Het optimaliseren van de start van de studie en het studentenleven door het geven van een soft landing voor nieuwe eerstejaarsstudenten die tijdens hun vooropleiding de negatieve impact van Covid-19 hebben ervaren; > Het verhogen van de kwaliteit van blended learning om zo een verhoging van de kwaliteit op de lange termijn te garanderen, teneinde studievoortgang te verbeteren; > Het voorkomen van drop-out en studievertraging door de inzet van interventies die op data gebaseerd zijn. Deze voornemens zijn niet bijgesteld en blijven onverminderd van kracht. Voortgang van de uitvoering Tussen september en december 2021 is onderzoek gedaan naar het beste ontwerp van een soft landing- programma voor een optimale start van de studie en het studentenleven. Deze verkenning is gedaan met studenten, docenten en experts van (internationale) universiteiten en hogescholen, en het (internationale) werkveld. Eind 2021 zijn de resultaten van deze verkenning voorgelegd aan de Executive Board en Medezeggenschapsraad. Beide gremia hebben positief besloten over dan wel ingestemd met het plan. In het ontwerp van het soft landing-programma is opgenomen dat de studiekeuzetijd voor studenten verlengd wordt en is versterkte aandacht voor sociale binding en community building opgenomen. We verwachten dat dit in hoge mate zal bijdragen aan een soepele instroom, vermindering van studievertraging en daarmee een positief effect op het verdere verloop van de studie. 43 Soepele in- en doorstroom - Welzijn studenten en sociale binding opleiding .091826747 - Ondersteuning en begeleiding op het gebied van stages - Proces cordinator Nog te bestemmen Totaal . Gepland 2021Besteed 2021Gepland 2022Gepland 2023Gepland 2024Besteed .133 Totaal besteed '21 - '22 + gepland '23 +' 75 De afgelopen twee jaren is gewerkt aan het ontwikkelen van drie blended learning courses als onderdeel van het soft landing-programma, zoals gepland in het NPO-budgetplan. Deze zijn ontwikkeld in samenwerking met experts van andere hogescholen, universiteiten en het werkveld. Hiermee hopen we een inspirerend voorbeeld te geven aan heel BUas. Het soft-landing-programma zal stapsgewijs worden ingevoerd, met het streven het per september 2023 in alle bacheloropleidingen gemplementeerd te hebben. Met de steeds verdere omarming van BUas+ wordt duidelijker hoe het onderwijs van BUas moet gaan standaardiseren om te kunnen flexibiliseren. Met het perspectief dat daardoor meer ruimte ontstaat (resp. terugkeert) in de professionele ruimte van docenten, is er tijdens een succesvolle EDEX weer veel tijd gespendeerd aan digitale didactiek, blended learning en de digitale leeromgeving als hulpmiddel in het klaslokaal en daarbuiten. Dit jaar stond dan ook vooral in het teken van duiding rondom die mogelijke standaardisering en flexibilisering, waar show & shares ook aandacht aan hebben besteed. De vele discussies en initiatieven rondom onderwijs (her)ontwerpen lopen allemaal langs diezelfde lijn en de behoefte om met elkaar afspraken te maken over digitale leeromgevingen, digitaal toetsen en digitaal leermateriaal is aangescherpt in de voorbereidingen voor standaardisering. Het nieuwe Learning Management System Brightspace heeft die beweging versterkt. Tussen september en december 2021 is het gelukt vier nieuwe rapportages op te leveren, waarmee het mogelijk is om op verschillende modules en programma-aspecten de effecten van pandemie op studenten te monitoren. Om docenten en stafmedewerkers niet extra te belasten, was voorzien een deel van deze rapporten extern te laten ontwikkelen. Bij implementatie bleek dat dit toch duurzamer kon worden ontwikkeld door vanaf 2022 een extra data-analist aan te stellen. In 2022 is verdere professionalisering gerealiseerd. Processen voor prioritering voor nieuwe rapportages en een hoogwaardiger gebruik van data binnen BUas worden gecordineerd. Het grotere aanbod van rapportages en analyses heeft ook de vraag binnen de organisatie doen toenemen. Vooruitkijkend naar de komende Jaren is een roadmap Data & Analytics ontwikkeld. Hierdoor werken we in the cloud en worden verbeterde technische opties geboden. Opening collegejaar september 2022: Minister Robbert Dijkgraaf live on air in de Radio Studio . Welzijn studenten en sociale binding opleiding Oorspronkelijke doelstellingen uit het NPO-budgetplan > Het intensiveren van coaching en ondersteuning voor alle studenten, met een speciale focus op:internationale studenten; nieuwe eerstejaarsstudenten; huidige eerste- en tweedejaarsstudenten die achterstand opgelopen hebben in verband met het uitgestelde BSA; huidige derde- en vierdejaarsstudenten die achterstand opgelopen hebben omdat het moeilijk was een stage te vinden in onze werkveldsectoren (die onevenredig door Covid-19 getroffen zijn); huidige hogerejaarsstudenten die problemen ondervonden hebben met afstuderen door Covid-19- restricties. > Het hernieuwd connectie vinden met studenten na twee jaren van deels thuisstudie; > Het creren van betrokkenheid en bevorderen van community building, zodat studenten zich weer onderdeel voelen van de BUas community. Deze voornemens zijn niet bijgesteld en blijven onverminderd van kracht. Om het belang van wellbeing te benadrukken, is dit thema ingebed in de nieuwe BUas+ strategie 2022-2025. Voortgang van de uitvoering BUas heeft extra fte ingezet voor coaching en studentensupport, wat moet leiden tot een verbeterd studentenwelzijn en een verlaagde drop-out. Het budget hiervoor is verdeeld over de vijf academies. De extra fte aan student counsellors en tutoren vanaf zomer 2021 zijn gefinancierd met NPO-budget. Daarnaast is per februari 2022 een tweede psycholoog aangesteld om studenten te ondersteunen in situaties waar ze nog niet bij de reguliere geestelijke gezondheidszorg terecht kunnen en om decanen, tutoren en docenten te begeleiden en trainen in hun supportrol voor de student. Student wellbeing verdient onze voortdurende aandacht. De Covid-pandemie heeft dit eens te meer duidelijk gemaakt en heeft ons doen besluiten de inzet hierop te intensiveren en te versnellen. Om tegemoet te komen aan de verhoogde vraag is aan dit thema in 2021 meer inzet geleverd en resultaat geboekt dan initieel voorzien. In september 2021 zijn drie aanjagers studentenwelzijn gestart. Gedurende 2022 waren zij actief, in 2023 wordt dit gecontinueerd. De aanjagers dragen zorg voor de uitvoering van het beleidsplan studentenwelzijn en fungeren als centraal aanspreekpunt op dit thema. Voor het project studentenwelzijn zijn tevens een communicatiemedewerker en een medewerker community organisation aangetrokken, de laatste enkel voor studiejaar 2022-2023. Het projectteam werkt samen met ambassadeurs (studenten en medewerkers) uit de academies, die knelpunten signaleren, good practices delen en meedenken over nieuwe initiatieven. In het afgelopen jaar is veel aandacht uitgegaan naar campusfestiviteiten en evenementen om studenten opnieuw te binden aan elkaar en aan onze community. Een gedeelte hiervan is uit het NPO-budget gefinancierd. Begin 2022 waren de effecten van de pandemie en de bijbehorende landelijke maatregelen op de mentale gezondheid en het communitygevoel van studenten nog duidelijk merkbaar. Om studentenwelzijn te bevorderen stond de start van het jaar daarom in het teken van boost your class: activiteiten voor en door studenten om de onderlinge binding te versterken. Later in het jaar is Good Mood Breda georganiseerd in samenwerking met het BUas-project Community Building en de gemeente Breda, Avans, Curio en De Rooi Pannen: een tiendaags evenement met tientallen activiteiten op het gebied van welzijn en ontmoeting. In totaal hebben ruim 750 BUas-studenten deelgenomen aan Good Mood activiteiten. Via Studium Generale en andere activiteiten op de campus is bewustwording gecreerd voor het belang van studentenwelzijn. In april 2022 heeft BUas de intentieverklaring VN-verdrag inzake de rechten van personen met een handicap ondertekend. Met de ondertekening is het grote belang onderstreept van het creren en behouden van 45 toegankelijk en inclusief onderwijs, zodat iedere student zich welkom en gewaardeerd voelt en zijn talenten kan ontwikkelen. De komende jaren zullen we samen met de andere onderwijsinstellingen die de intentieverklaring hebben ondertekend verder werken aan het borgen van inclusief onderwijs. 2022 kende drie grotere projecten op het gebied van studentenwelzijn: communicatie en informatievoorziening, de zorgstructuur en professionalisering van medewerkers. In de loop van 2022 is een studentenwelzijnpagina ontwikkeld en gelanceerd waar alle informatie m.b.t. studentenwelzijn gebundeld en duidelijk vindbaar is. Daarnaast is er een infographic en animatie van de zorgstructuur en het brede hulpaanbod binnen BUas ontwikkeld en gepubliceerd. Heldere en laagdrempelige communicatie en informatievoorziening blijven een belangrijk speerpunt in 2023. Studentenwelzijn heeft ook de aandacht binnen het professionaliseringsaanbod voor medewerkers. Er is in het afgelopen jaar een preventieweek georganiseerd met workshops op het gebied van middelengebruik, neurodiversiteit, cultureel bewustzijn en het herkennen en bespreken van psychische klachten. In 2023 wordt een vergelijkbare week georganiseerd. Daarnaast wordt een structureel professionaliseringsaanbod voor docenten, coaches, studentendecanen, studentenpsychologen en vertrouwenspersonen opgestart. De inzet van de in 2022 aangestelde extra psycholoog wordt in 2023 gecontinueerd. Sinds december 2022 wordt tweemaal per week spreekuur gedraaid op de campus door een huisarts uit Breda. In 2023 wordt deze pilot gevalueerd en indien succesvol doorgezet. Studentenwelzijn zal een belangrijk aandachtspunt blijven voor BUas, ook na 2023. Waar mogelijk worden in 2023 projectactiviteiten geborgd in de organisatie. Een ander deel van de activiteiten zal in programmavorm doorgezet worden gedurende de gehele strategische periode (2022-2025). In het najaar van 2022 is de Student Sounding Board (SSB) gestart: een platform met tien studenten verdeeld over de verschillende opleidingen en met een diverse achtergrond. De SSB geeft enkele malen per jaar input op (strategische) onderwerpen en denkt mee bij de totstandkoming van (strategische) beleidskeuzes. 3. Ondersteuning en begeleiding op het gebied van stages Oorspronkelijke voornemens uit het NPO-budgetplan De Covid-pandemie heeft een sterke impact gehad op verschillende sectoren waartoe wij opleiden: de toerisme-, evenementen- en hotelsectoren. De economische impact heeft geleid tot het verlies van banen en stageplaatsen, zowel binnen Nederland als internationaal. > BUas investeert meer tijd (fte) in contacten met het (internationale) werkveld en hernieuwt relaties, leidend tot een breder en groter stage-aanbod. Voortgang van de uitvoering Door contacten met onze (internationale) relaties te intensiveren en relaties te herbekrachtigen, is het gelukt om het aantal beschikbare stageplekken in het buitenland deels te vergroten. Helaas was het voor studenten door reisrestricties ten gevolge van de pandemie nog niet altijd mogelijk om naar bepaalde landen af te reizen. Wanneer reizen wel mogelijk bleek in 2022, had BUas een gevarieerd aanbod (internationale) stages. In het verslagjaar heeft deze ontwikkeling zich voortgezet en zijn met name de bestaande banden met internationale relaties, ook dankzij het niet langer gelden van reisbeperkingen, aangehaald en nieuwe samenwerkingen genitieerd. Vooruitblik In samenwerking met de Medezeggenschapsraad is veel aandacht besteed in het ontwikkelen van het NPO- budgetplan. Het is een samenhangend pakket aan maatregelen om de negatieve impact van de Covid- pandemie en -maatregelen op studenten en op het onderwijs zoveel mogelijk teniet te doen en we zien dat de inzet haar vruchten afwerpt: begeleiding van studenten is gentensiveerd, aandacht voor studentenwelzijn is toegenomen en stevig verankerd in de organisatie, het 100 dagen soft landing-programma is gestart en wordt 46 nog verder ontwikkeld, de community groeit en studentbetrokkenheid is groot en de relatie met de industrie versterkt, wat tot toename van internationale stage- en studiemogelijkheden leidt. Vooruitlopend op het aflopen van het NPO eind 2023, met nog een minimale uitloop in 2024, wordt nu al gekeken hoe om te gaan met het continueren van gestarte activiteiten en behoud van extra coaches en tutoren. In het eerste kwartaal van 2023 wordt een inventarisatie gedaan naar strategische personeelsplanning op de lange termijn en continuering van tijdelijke projecten en activiteiten in relatie tot aflopende tijdelijke middelen. Ook wordt rekening gehouden met een krapper wordende arbeidsmarkt en de geldende strategische ambities op de lange termijn, zodat tijdig kan worden geacteerd en behoud van kwaliteit en kleinschaligheid gewaarborgd blijft. Open dag Winter Festival