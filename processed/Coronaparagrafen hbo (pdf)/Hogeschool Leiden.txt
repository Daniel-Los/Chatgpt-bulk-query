Jaarverslag - 38 BESTUURSAKKOORDEN In juli 2022 sloten de Vereniging Hogescholen, Universiteiten van Nederland en het ministerie van OCW een bestuursakkoord, met het doel om het hoger onderwijs en onderzoek gezamenlijk te versterken. In het akkoord is afgesproken dat hogescholen en universiteiten via een apart hoofdstuk in het jaarverslag verantwoording afleggen over een aantal onderwerpen uit het bestuursakkoord. Deze onderdelen zijn hieronder gebundeld en hetzij verder uitgewerkt, zoals het Nationaal Programma Onderwijs, dan wel wordt er verwezen naar andere hoofdstukken, zoals praktijkgericht onderzoek. Onderwijskwaliteit In het bestuursakkoord is afgesproken dat de investeringen vanuit het studievoorschot vanaf 2025 worden gecontinueerd. De investeringen, de zogeheten studievoorschotmiddelen, worden structureel aangewend voor de verbetering van de kwaliteit van het onderwijs. Dit gebeurt in samenspraak met de medezeggenschapsraad. Tot en met 2024 ontvangen wij deze middelen ten behoeve van de gemaakte afspraken. Onze bestedingen op basis van ons Plan Kwaliteitsafspraken 2019- 2024 is tijdens een midterm-evaluatie over het verslagjaar 2021 door de NVAO akkoord bevonden. In hoofdstuk 5 van dit jaarverslag verantwoorden wij ons over de bestedingen in 2022. Studentenwelzijn In 2022 hebben we genvesteerd in de ontwikkeling van een integrale aanpak voor studentenwelzijn, gericht op preventie, vroegsignalering en begeleiding, via studieloopbaanbegeleiders, het studentendecanaat, studentenpsychologen, studentenpastoraat, etc. Dit gebeurde in samenspraak met de studentenraad. Er zijn tools en handvatten ontwikkeld om studenten te helpen problemen aan te pakken en goed in hun vel te zitten. Ook organiseren studenten zelf allerlei activiteiten om elkaar te helpen en ondersteunen. In 2022 heeft koningin Mxima in het kader van studentenwelzijn de hogeschool bezocht om met medewerkers en studenten in gesprek gegaan over good practices. Op verschillende plekken in het verslag geven wij verdere duiding aan hoe we in 2022 hebben gewerkt aan het verhogen van het studentenwelzijn. Jaarverslag - 2022 Sociale veiligheid en inclusie Als vanzelfsprekend willen wij dat onze hogeschool een veilig studie- en werkklimaat biedt. Een veilige onderwijsomgeving is immers een belangrijke vereiste om de studententijd tot een succes te maken. Daarom werken wij voortdurend aan een klimaat waar grensoverschrijdend gedrag wordt voorkomen. En wanneer er toch signalen zijn, worden deze snel herkend en aangepakt, al dan niet met hulp van de vertrouwenspersoon, de studentendecaan of andere vormen van begeleiding of voorzieningen. In 2022 is gestart met een brede inventarisatie waarin zowel lopende als nieuwe initiatieven worden opgenomen op het gebied van sociale veiligheid. Per 1 september 2022 is een cordinator Diversiteit en Inclusie aangesteld, welke de uitvoering van het in 2022 vastgestelde actieplan diversiteit en inclusie ondersteunt. In dit actieplan staat opgenomen hoe wij onze ambities gaan realiseren in de komende periode tot aan 2028. Praktijkgericht onderzoek In het bestuursakkoord is afgesproken dat hogescholen een duidelijke visie, met bijbehorende strategie, ontwikkelen. Daarbij zullen de hogescholen zoveel mogelijk aansluiten bij hun eerdere beleid, eventuele sectorplannen, keuzes in het kader van de zwaartepuntvorming en de Strategische Onderzoeksagenda van de VH. Ook is afgesproken dat alle hogescholen basisinformatie over praktijkgericht onderzoek via een uniform landelijk format in kaart brengen. Nadere informatie hierover is opgenomen in hoofdstuk 8 van dit jaarverslag. Kennisveiligheid Op 31 januari 2022 hebben de Nederlandse kennissector en de Rijksoverheid gezamenlijk de Nationale Leidraad Kennisveiligheid gepubliceerd en is ook het Rijksbrede Loket Kennisveiligheid geopend. In het bestuursakkoord zijn de afspraken over de bewustwording en inbedding van dit thema in de hogeschool en de implementatie van de leidraad vastgelegd. In 2022 hebben wij een nulmeting en risicoanalyse opgesteld om een scherp en volledig beeld te krijgen van de bijzonder waardevolle kennisdomeinen, risicos en kwetsbaarheden binnen de hogeschool. Bij de uitwerking van de analyse hebben wij de negen rubrieken van de landelijke leidraad gevolgd. Inzet bestuursakkoordmiddelen Nationaal Programma Onderwijs Tot slot doen we in dit hoofdstuk uitgebreid verslag van de inzet van de bestuursakkoordmiddelen uit het Nationaal Programma Onderwijs (NPO). 39 In 2021 heeft het ministerie van OCW in het kader van het NPO in het bestuursakkoord middelen beschikbaar gesteld. Om een effectieve en doelmatige besteding van de bestuursakkoord coronamiddelen te borgen, heeft OCW samen met de instellingen een lijst met themas en behorende acties opgesteld. Onderstaande themas zijn van toepassing voor Hogeschool Leiden: 1. Soepele in- en doorstroom 2. Welzijn studenten en sociale binding aan de opleiding 3. Ondersteuning en begeleiding op het gebied van stages 4. Opleiden van leraren (specifiek voor lerarenopleidingen) In totaal is er voor de jaren 2021-. beschikbaar gesteld voor Hogeschool Leiden, dit betreft de zogeheten corona-enveloppe-gelden als onderdeel van de totale NPO-middelen. In juni 2022 heeft het ministerie van OCW 2023 als regulier bestedingsjaar en 2024 als uitloopjaar aangemerkt. De middelen zetten we in voor de jaren 2022 en 2023. Voor 2022 was .561 begroot en voor . Deze middelen zijn verdeeld over de faculteiten (80%) en gereserveerd voor hogeschoolbrede (20%) investeringen. Het grootste deel van de middelen besteden we aan het thema in- en doorstroom (30%), het thema welzijn en sociale binding (28%) en de lerarenopleiding (27%). De planning is om relatief minder aan het thema ondersteuning en begeleiding op het gebied van stages (15%) uit te geven. Planvorming In oktober 2021 zijn door de faculteiten en diensten, met actieve betrokkenheid van medewerkers en studenten, tweejarige plannen opgesteld voor de inzet van de bestuursakkoord coronamiddelen. De plannen zijn decentraal belegd om aan te sluiten bij de context van de eigen faculteit, opleidingen en studenten. De middelen zijn op basis van studentaantallen (peildatum 1 oktober 2020) verdeeld over faculteiten (80%) en hogeschoolbrede activiteiten (20%). Monitoring Hogeschool Leiden monitort intern de inspanningen en investeringen van de faculteiten en diensten via de reguliere P&C-cyclus en de triaalrapportages die onze faculteiten en diensten maken. De faculteiten en diensten maken driemaal per jaar inzichtelijk aan welke themas en activiteiten de middelen zijn besteed en wat de personele inzet is geweest. Hier verantwoorden ze zich over tussentijdse wijzigingen of afwijkingen op het oorspronkelijke plan voor de inzet van de bestuursakkoord coronamiddelen. Bij eventuele bijstelling van de plannen stemt het college van bestuur af met de gezamenlijke vergadering in het bestuurlijk overleg. In dat overleg wordt de voortgang tweemaal per jaar besproken. Zoals afgesproken in het bestuursakkoord vindt de externe verantwoording plaats middels deze specifieke coronaparagraaf in het bestuursverslag. De externe rapportage over de voortgang sluit aan op de interne rapportage en wordt halfjaarlijks uitgevoerd door bureau Berenschot. Hiervoor voeren zij een sectoranalyse van de planvorming en implementatie van het NPO in de sector hoger onderwijs uit. Medezeggenschap In de bestuurlijke overleggen tussen het college van bestuur en de gezamenlijke vergadering zijn op reguliere basis de onderwerpen gerelateerd aan het NPO besproken. Eventuele aanpassingen van de bestedingsplannen zijn besproken met de opleidingscommissies en met de gezamenlijke vergadering. De aanpassingen zijn vervolgens ter besluitvorming voorgelegd aan het college van bestuur. De faculteiten hebben op frequente basis de opleidingscommissies genformeerd over de plannen, voortgang en besteding van de NPO-middelen en waar van toepassing wijzigingen in de besteding. Inzet in verslagjaar 2022 Hogeschool Leiden heeft ervoor gekozen om de planvorming in te bedden in de reguliere P&C-cyclus voor de jaren 2022 en 2023. De interne plannen zijn in 2021 opgesteld en worden in de jaren 2022 en 2023 uitgevoerd. 40 We hebben in % van de voor 2022 begrote besteding van NPO-middelen gerealiseerd. Voor de meeste plannen geldt dat ze iets later van start zijn gegaan dan voorgenomen, wegens een lockdown door corona aan het begin van het jaar, waardoor geplande activiteiten geen doorgang konden vinden, en omdat extra mensen inzetten tijd kost. Hieronder ter illustratie een staafdiagram met de realisatie afgezet tegen de begroting per thema. NPO . . Welzijn studenten en sociale binding In- en doorstroom Ondersteuning en begeleiding Stage Lerarenopleiding Cordinatie en com municatie centraal begroting realisatie Ter illustratie zijn per thema een aantal voorbeelden van activiteiten, die zijn georganiseerd met de NPO-middelen, weergegeven. Jaarverslag - 2022 In- en doorstroom van studenten Hogeschool Leiden heeft 83% van de begrote bestedingen voor in- en doorstroom van studenten gerealiseerd. In onze onderwijskundige ontwerpprincipes Binden voor de poort en een Vliegende start werken we aan de aansluiting vanuit het voortgezet onderwijs en middelbaar beroepsonderwijs en het studiesucces van onze studenten. Centraal hierin staat de binding met de opleiding, de leergemeenschap en een optimale start voor een succesvol vervolg. In ons onderwijsprincipe Betekenisvol contact gaan we voor het succes van al onze studenten. Dit uit zich in intensief contact met docenten en peers. Binnen Marketing & Communicatie is onderzoek gedaan naar de ideale mix tussen offline en online voorlichtings- en wervingsactiviteiten en studiekeuzemiddelen. Dit heeft geresulteerd in een herziening van het aanbod van fysieke en online open dagen en voorlichting. Ook hebben faculteiten aandacht besteedt aan wervingsactiviteiten. De faculteiten hebben ingezet op het versterken van introductieprogrammas met aandacht voor sociale binding en groepsvorming. De introductieactiviteiten richten zich op eerstejaars, maar ook op hogerejaars-studenten. Zo biedt de faculteit Science & Technology via een challenge-week een introductieprogramma aan dat in het teken staat van spel en sociale cohesie. Verder werkt de faculteit Management & Bedrijf aan een faculteitsbreed introductieprogramma, waarbij ook activiteiten per opleiding worden georganiseerd. De faculteiten hebben ingezet op extra begeleiding om eerstejaarsstudenten een vliegende start te geven. Zo heeft de faculteit Sociaal Werk & Toegepaste Psychologie genvesteerd in het aanstellen van tweedejaars studenten als student- assistent die als aanspreekpunt fungeren voor eerstejaars studenten. Tevens hebben faculteiten ingezet op extra begeleiding bij andere jaarlagen (vertragers, doubleurs, langstudeerders). Binnen de faculteiten zijn bijvoorbeeld extra uren voor studieloopbaanbegeleidingstaken ingezet, spreekuren georganiseerd, maatwerkonderwijs ingericht en is peer- coaching opgezet. Een ander voorbeeld komt vanuit de faculteit Gezondheidszorg. Deze heeft maatwerkdagen georganiseerd om te oefenen met praktische vaardigheden, zoals anamnese, het uitvoeren van lichamelijk onderzoek, het klinisch redeneren en het opstellen van behandelplannen. De faculteit Sociaal Werk en Toegepaste Psychologie heeft een leercaf ingericht, waar studenten kunnen werken aan opdrachten onder begeleiding van een docent. 41 Voorts hebben meerdere faculteiten aandacht besteed aan taal- en schrijfcoaching. Bij de faculteit Educatie is een taalcoachteam met peers ingericht. Bij het studentendecanaat zijn in november 2022 een taaldocent en vier student- taalcoaches aangesteld. Er worden taalcursussen aangeboden voor onze anderstalige (Caribische) studenten. De begeleiding heeft bijgedragen aan de studievoortgang en doorstroom. Op hogeschoolbreed niveau wordt gekeken naar voorzieningen op het gebied van taalondersteuning. Zo is er een digitaal taalplein in ontwikkeling. Eveneens wordt hogeschoolbreed gekeken naar een aanpak om taal te verankeren in het curriculum. Studentenwelzijn Hogeschool Leiden heeft 98% van de begrote bestedingen welzijn studenten en sociale binding gerealiseerd. Sinds de coronacrisis is er een toename zichtbaar in de ondersteuningsvragen en psychische problemen van studenten. Gezien de toename van het aantal vragen van studenten is het studentendecanaat uitgebreid met een extra studentendecaan. Daarnaast is een extra studentenpsycholoog geworven om kortdurende en oplossingsgerichte zorg aan te bieden, zowel individueel als in groepsverband. Er worden groepstrainingen georganiseerd, zoals het omgaan met angst en het verkrijgen van meer zelfvertrouwen. In 2022 is een pilot Studiekeuzebegeleiding gestart om ondersteuning te bieden aan studenten die een verkeerde studiekeuze hebben gemaakt of die te maken hebben gekregen met een negatief studieadvies. In november 2022 is in samenwerking met Universiteit Leiden en de Gemeente Leiden een Studentenwelzijnsweek Jouw welzijn doet ertoe; ontspan, ontmoet en ontwikkel jezelf georganiseerd. Een week in het teken van studentenwelzijn, met een aanbod van activiteiten voor studenten. Studenten van studieverenigingen hebben een actieve bijdrage geleverd aan de organisatie. In 2023 wordt opnieuw een Welzijnsweek georganiseerd. Faculteiten hebben diverse activiteiten georganiseerd gericht op welzijn of sociale binding. Voorbeelden van activiteiten zijn een webinar, workshop, excursie, studiereis, of een klassenuitje. Zo heeft de faculteit Educatie Student in Beeld en zorgkaarten gerealiseerd. Student in Beeld biedt kwetsbare studenten extra ondersteuning en coaching op het gebied Jaarverslag - van studievaardigheden. Daarnaast zijn colleges en workshops op maat ontwikkeld, gericht op studievaardigheden en het versterken van veerkracht, bijvoorbeeld het startcollege Welkom in het hbo en de workshops Organiseer je leven en Studievaardigheden. De faculteit Management & Bedrijf heeft genvesteerd in een pool van student-assistenten. Sinds het najaar van 2022 is het facultair Studentbureau operationeel. De verwachting is dat student-assistenten vaker ingezet zullen worden voor onder andere bindingsactiviteiten. De faculteit Science & Technology heeft het begeleidingsteam uitgebreid met drie personen. Studenten met een studieachterstand van 30 EC-punten of meer, een functiebeperking of zorgstudenten hebben een aanbod gekregen voor extra begeleiding. Bijeenkomsten zijn georganiseerd voor studenten met negatieve gedachtes. Ook zijn trainingen georganiseerd voor docenten en stagebegeleiders over hoe om te gaan met studenten met een functiebeperking en kwetsbare groepen. Bij de start van het academisch jaar is een 0-week georganiseerd, welke in het teken staat van training voor studenten met functiebeperking en kwetsbare groepen, zoals Studeren op het hbo met ASS en Studeren op het hbo met ADHD. Ondersteuning begeleiding en stages Hogeschool Leiden heeft 41% van de begrote bestedingen stages van studenten gerealiseerd. Meerdere faculteiten hebben ingezet op het intensiveren van contactmomenten tussen studenten en stagebegeleiders. De faculteit Science & Technology heeft studenten intern een stageplaats aangeboden bij het Leiden Centre for Applied Bioscience (LCAB). Er zijn 35 extra afstudeerplekken gegenereerd voor vierdejaars bachelorstudenten bij het LCAB, waardoor studievertraging werd voorkomen. De faculteit Gezondheidszorg heeft onderzoek gedaan naar de gevolgen van corona voor de begeleiding van studenten in de stage-instellingen. Er is aandacht besteed aan het verbeteren van matching en begeleiding op de stageplaats. Zo is bij een zorginstelling scholing verzorgd voor alle werk- en praktijkbegeleiders volgens het train-de-trainerprincipe. Ook bij andere zorginstellingen worden praktijkbezoeken gebracht en interventies bedacht om het leerklimaat te bevorderen. Lerarenopleidingen Hogeschool Leiden heeft 86% van de begrote bestedingen lerarenopleiding gerealiseerd. De faculteit Educatie heeft de studie- en stagebegeleiding van alle lerarenopleidingen uitgebreid, door het uitbreiden van uren en door het werven van extra personeel. Ook is aandacht besteed aan ontmoeting en professionalisering van docenten. Alle opleidingsteams hebben veel activiteiten georganiseerd in het kader van binding en welzijn van studenten. Onderzoek Navolgend op 2021 is in 2022 gebruik gemaakt van het aanvullende Steunprogramma voor herstel en perspectief onderzoekers. In 2022 waren de inzet van deze middelen en bijhorende eigen bijdrage als volgt: Besteed in euros Aantal geholpen onderzoekers NPO onderwijsmiddelen Eigen middelen , , Bij het kenniscentrum Professionaliseren door Onderwijspedagogisch Praktijkonderzoek (POP) van de faculteit Educatie heb- ben een promovenda en docent-onderzoeker in 2022 met behulp van de NPO-middelen de dataverwerking en data-analyses voor hun onderzoek kunnen afronden. De promovenda heeft op grond daarvan twee wetenschappelijke artikelen geschre- ven, ingediend bij een tijdschrift en gereviseerd. Beide artikelen zijn geplaatst in 2022. Tevens heeft het steunprogramma de onderzoekers in staat gesteld om werk te maken van doorwerking binnen de opleidingen en nascholing, zoals gesteld in de subsidievoorwaarden van het onderzoek. Zo hebben zij input geleverd aan de vakgroep Taal van meerdere lerarenoplei- dingen, integratie van de kennis in de minor Onderwijsbuiten en in de post-hbo opleiding Specialist Jonge Kind. Daarnaast hebben zij meerdere presentaties en workshops gegeven in het werkveld. In 2022 is er een begin gemaakt met de dataver- werking en analyses voor het derde en vierde artikel van het proefschrift. Naar verwachting wordt het derde artikel rond april ingediend en het vierde artikel rond juni. Na de zomer 2023 rondt de promovenda haar dissertatietraject af door haar proefschrift in te dienen bij de commissie. Dit betekent ook het afsluiten van het subsidietraject (RAAK-PRO), inclusief de geplande praktijkpresentaties. Bij het kenniscentrum Duurzaam Organiseren is (eigen) budget ingezet om een promovenda de gelegenheid te geven haar proefschrift te voltooien, de verdediging vond nog plaats in 2022. Een andere promovendus is ondersteund door het budget Jaarverslag - 2022 in te zetten voor vrijstelling van onderwijs. De vrijgekomen tijd is ingezet als onderzoekstijd dat geresulteerd heeft in voort- gang van het proefschrift dat naar verwachting in 2023 zal worden afgerond. Vooruitblik 2023 en verder De activiteiten en bijhorende uitgaven uit 2022 zijn gevalueerd en op basis hierop zijn de plannen voor 2023 bijgesteld. Hogeschool Leiden heeft in % van de begrote NPO-middelen gerealiseerd. Het streven is om in 2023 alsnog het resterende, ontvangen NPO-budget geheel te besteden. Ter illustratie hieronder een staafdiagram per thema met de begroting voor 2022 en 2023 op basis van de oorspronkelijke plannen, afgezet tegen de projectprognose voor 2022 en 2023 op basis van de aangepaste plannen. NPO 2022 & . . . 0 Welzijn studenten en sociale binding Ondersteuning en begeleiding Stage In- en doorstroom Lerarenopleiding Cordinatie en com municatie centraal projectbegroting 2022 en 2023 projectprognose 2022 en 2023 Ter illustratie van de begrote/geplande middelen en de gerealiseerde/bestede middelen hieronder het overzicht van de besteding van de NPO-middelen over de hiervoor beschikbare jaren. 43 Soepele in- en doorstroom Welzijn studenten en sociale binding opleiding Ondersteuning en begeleiding op het gebied van stages Lerarenopleidingen Overig (buiten themas) Totaal Gepland 2021 Besteed 2021 Gepland 20220. . . . . . Gepland 2023 Gepland 2024 Gepland totaal Besteed . .563 Hogeschool Leiden onderschrijft het belang van de NPO-themas en is ervan overtuigd dat de gevolgen voor corona doorwerken, ook in de jaren na 2023. De hogeschool is van plan de komende jaren in te blijven zetten op de succesvolle initiatieven van de NPO-activiteiten. studievoorlichting en samenwerking met middelbare scholen; In- en doorstroom van studenten Op hogeschoolbreedniveau, maar ook op het niveau van faculteiten, blijven we investeren in: het versterken van introductieprogrammas; activiteiten om studenten extra begeleiding te bieden; verdere afstemming en verduurzaming van taalcoaching. Jaarverslag - 2022 Studentenwelzijn Op het gebied van studentenwelzijn zetten we in op het op het verder versterken van een ondersteunende supportstructuur voor studenten en het organiseren van activiteiten die voor meer sociale binding zorgen. Ondersteuning begeleiding en stages Faculteiten blijven inzetten op de begeleiding van studenten op de stageplek en het contact met het werkveld. Een faculteit bezoekt stage-instellingen om interventies te bedenken om matching en begeleiding op de stageplaats te verbeteren. Daarnaast zal een faculteit een alumni-evenement organiseren. Lerarenopleidingen Op het gebied van lerarenopleiding worden de activiteiten voortgezet conform planning: uitbreiden van de studieloopbaanbegeleidingsuren, intensivering van stagebegeleiding, specifieke coaching van studenten, professionaliseringsactiviteiten en ruimte voor ontmoeting. 44 Jaarverslag - 2022