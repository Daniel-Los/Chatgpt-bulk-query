 

 

 

 

RAADSINFORMATIEBRIEF 

 

Onderwerp: 

Bestuurlijke route implementatie Omgevingswet 

Datum: 

24 juni 2021 

Portefeuillehouder: 

Marinus Biemans 

Nummer: 

RIB-MB-2114 

 

 

 
Geachte heer, mevrouw, 
 
In  deze  raadsinformatiebrief  geef  ik  u  informatie  over  de  implementatie  van  de 
Omgevingswet, één van de opgaven uit de Ontwikkelagenda. Deze raadsinformatiebrief is 
een vervolg op de raadsinformatiebrief van 28 juli 2020 en gaat in op de implementatie en 
geeft een doorkijk naar de door uw raad te nemen besluiten.  
 
Aanleiding 
De implementatie van de Omgevingswet is een omvangrijke transitie die naast een stelsel-
herziening  toeziet  op  een  andere  manier  van  werken.  Deze  transitie  is  voor  de 
gemeentelijke organisatie omvangrijk en complex en grijpt in op zowel organisatie, cultuur 
(houding en gedrag), werkprocessen en instrumentarium.  Hierdoor is Deurne niet alleen 
‘technisch klaar’ voor de Omgevingswet, maar ook in staat te werken volgens de geest van 
de Omgevingswet. 
 
Met het vernieuwen van het omgevingsrecht worden vier verbeteringen nagestreefd. Dit 
worden ook wel de ‘verbeterdoelen van de Omgevingswet’ genoemd. 
1.  Het omgevingsrecht is inzichtelijk, voorspelbaar en gemakkelijk in het gebruik. 
2.  De leefomgeving staat op een samenhangende manier centraal in beleid, besluitvorming 

en regelgeving. 

3.  Een actieve en flexibele aanpak biedt overheden meer afwegingsruimte om doelen voor 

de leefomgeving te bereiken. 

4.  Besluitvorming over projecten in de leefomgeving gaat sneller en beter. 
 
Op  onderstaande  momenten  heb  ik  u  geïnformeerd  over  de  implementatie  van  de 
Omgevingswet: 
•  Raadsinformatiebrief d.d. 27 juli 2020 
•  Themabijeenkomst d.d. 23 september 2020 
•  Themabijeenkomst d.d. 1 december 2020 
•  Commissie Omgeving d.d. 9 februari 2021: 

-  Discussienota adviesrecht bij buitenplanse omgevingsplanactiviteit 
-  Discussienota participatie bij buitenplanse omgevingsplanactiviteit   
-  Uitgangspuntennotitie omgevingsvisie 

•  Themabijeenkomst d.d. 8 juni 2021 
 
Daarnaast heeft u op 20 april 2021 de Verordening Fysieke Leefomgeving vastgesteld. 
 
Visie 
Voor de implementatie van de Omgevingswet is de missie uit de Toekomstvisie 2030 – die 
u op 30 mei 2017 heeft vastgesteld – meer specifiek vertaald naar onderstaande visie: 
 
Vanuit de houding ‘ja, tenzij’ streeft de gemeente Deurne in de geest van de Omgevingswet 
naar  integrale,  gedragen  en  snelle  besluitvorming,  ter  vervulling  van  maatschappelijke 

 

1 

 

 

behoeften met en voor de samenleving. Mensen staan centraal en samen werken we aan 
een veilige en gezonde leefomgeving. 
 
Kader 
De  Omgevingswet  vormt  een  kader.  Binnen  dit  kader  hebben  gemeenten  ruimte  om  te 
bepalen op welke wijze zij invulling geven aan de implementatie van de Omgevingswet. 
De  te  nemen  stappen  zijn  opgenomen  in  de  Roadmap  Invoering  Omgevingswet  en  het 
overzicht  ‘Minimale  acties  Omgevingswet’)  en  vormen  voor  de  gemeente  Deurne  het 
vertrekpunt. Het college voert deze acties en bereidt de door u te nemen besluiten voor. 
 
Rol gemeenteraad 
De omgevingsvisie en het omgevingsplan zijn de belangrijkste (nieuwe) instrumenten die 
richting  en  invulling  geven  aan  ‘een  veilige  en  gezonde  fysieke  leefomgeving’.  Uw 
gemeenteraad is het bevoegd gezag en stelt zowel de omgevingsvisie als het omgevings-
plan vast. Met het vaststellen van de omgevingsvisie en het wijzigen van het omgevings-
plan geeft u invulling aan het omgevingsrecht binnen de gemeente Deurne. 
 
De overige door uw gemeenteraad te nemen besluiten, als onderdeel van de implementatie 
van  de  Omgevingswet,  vormen  veelal  een  afgeleide  van  de  omgevingsvisie  en  het 
omgevingsplan. 
 
Uitstel inwerkingtreding Omgevingswet 
Onlangs  is  besloten  dat  de  inwerkingtreding  van  de  Omgevingswet  in  ieder  geval  wordt 
uitgesteld tot 1 juli 2022. Meer informatie en achtergronden over dit uitstel vindt u in deze 
link. De ambitie om de minimale acties van de Omgevingswet voor datum van inwerking-
treding uit te voeren en te implementeren blijft ongewijzigd.  
 
Spoorboekje 
Om u voor te bereiden op de te nemen besluiten, nemen wij u stap voor stap mee in het 
proces van implementatie van de Omgevingswet. Hieronder ga ik uitgebreider in op een 
aantal activiteiten. 
 
Omgevingsvisie 
De omgevingsvisie is één van kerninstrumenten van de Omgevingswet. Iedere gemeente 
moet een gebiedsdekkende omgevingsvisie hebben.  We hebben meer tijd nodig om een 
zorgvuldige  Omgevingsvisie  aan  u  voor  te  leggen.  Bij  de  behandeling  van  de  uitgangs-
puntennotitie in de commissie van februari 2021 is al aangegeven dat de planning (zeer) 
ambitieus  was.  Wij  hebben  gaandeweg  geconstateerd  dat  nog  een  aantal  belangrijke 
keuzes gemaakt moeten worden, daarvoor is echter meer inzicht nodig.  
 
Extra verdieping wenselijk 
Om dit inzicht te krijgen, wordt een extra verdiepingsslag gemaakt. Deze bestaat onder 
andere  uit  het  maken  van  een  ‘foto  van  de  leefomgeving’.  Deze  foto  geeft  nauwkeurig 
inzicht in de huidige staat van de leefomgeving, de (verwachte)  effecten van het huidig 
beleid  en  knelpunten.  Op  basis  hiervan  kunnen  ambities  worden  aanscherpt  en  kan  het 
omgevingsbeleid in de juiste richting worden uitgewerkt. Deze extra ‘verdieping op basis 
van feiten’ vindt, naast de geplande verdieping op basis van de resultaten van de gehouden 
enquête en gesprekken met de Deurnese samenleving, plaats. 
 
Bij  het  besluit  tot  een  extra  verdiepingsslag  en  het  maken  van  een  foto,  spelen  ook  de 
volgende overwegingen een rol. De foto is een mogelijkheid om op basis van onafhankelijke 
gegevens in de spiegel te kijken. Het biedt een basis voor een te ontwikkelen dashboard 
voor  monitoring  van  de  effecten  van  beleid,  ingezette  programma’s  en  acties.  Daarbij 
ontstaat ook meer inzicht in de eigen mogelijkheden van de gemeente. Aan welke knoppen 

 

2 

 

 

kunnen  wij  draaien,  wat  zijn  de  effecten  en  waar  zijn  anderen  (rijk,  provincie,  derden) 
leidend. 
 
Meenemen bovenlokale beleidskaders  
Bij het maken van de keuzes, bepalen van de ambities, moeten we rekening houden  met 
een  aantal  in  ontwikkeling  zijnde  beleidskaders  op  Peel,  regionaal  en  bovenregionaal 
niveau.  Denk  aan  de  op  te  stellen  regionale  Ontwikkelstrategie  voor  de  Peel  in  het 
verlengde  van  het  MIRT-onderzoek  Verstedelijking  en  bereikbaarheid  Brainportregio,  de 
Omgevingsagenda  Zuidoost  Brabant:  schaalsprong  Brainportregio  (Woondeal  stedelijk 
gebied  Eindhoven)1,  en  de  aanwijzing  van  de  Peel  als  Novi-gebied  in  het  kader  van  de 
Nationale Omgevingsvisie2. 
 
Planning 
Het  college  zal  in  september  2021,  mede  op  basis  van  de  te  maken  ‘foto  van  de 
leefomgeving’, besluiten over het wel of niet volgen van een MER- of OER-procedure (Milieu 
Effect Rapportage of Omgevings Effect Rapportage) voor de omgevingsvisie als geheel of 
op termijn voor deelgebieden/projecten. Door de foto wordt de urgentie van opgaven in 
beeld gebracht en dat is, in combinatie met het besluit over een eventuele MER- of OER-
procedure, een van de aspecten die in de commissie Omgeving van oktober 2021 nader 
besproken  wordt.  Als  gekozen  wordt  voor  een  MER-  of  OER-procedure  dan  is  het  de 
verwachting dat de vaststelling van de omgevingsvisie verschuift naar Q2 2023. 
  
De aangepaste planning van de omgevingsvisie zonder MER- of OER-procedure ziet er als 
volgt uit: 

•  12 oktober 2021 

•  Q1 2022 

•  Q2 2022 

 

 

•  Q3 2022              
•  Q4 2022 

 

Bespreken ‘foto van de leefomgeving’, en de enquêtes /  
verdiepende gesprekken (commissie - opiniërend) 
Bespreken raamwerk omgevingsvisie aan de hand van  
botsproeven (themabijeenkomst) 
Ontwerp omgevingsvisie (commissie en raad – vrijgeven voor  
ter inzage) 
Ter inzage leggen ontwerp omgevingsvisie 
Vaststellen omgevingsvisie (commissie en raad –  
besluitvormend) 

 
Spelregels participatie 
Participatie  is  één  van  de  belangrijke  onderdelen  uit  de  Omgevingswet.  De  gemeente  is 
verplicht  om  spelregels  voor  participatie  op  te  stellen.  Daarin  wordt  vastgelegd  hoe 
participatie bij de ruimtelijke instrumenten wordt vormgegeven, welke eisen daarbij gelden 
en hoe de gemeente dit toetst. 
 
Op 8 juni 2021 hebben wij tijdens een themabijeenkomst onder begeleiding van  Pascale 
Georgopoulou van de VNG gesproken  over participatie.  In de  commissie van september 
2021 gaan wij aan de hand van de vragen van de VNG over participatie en botsproeven 
verder met u in gesprek over dit thema.  
 
Gemeentelijke adviescommissie ruimtelijke kwaliteit 
Onder de Omgevingswet is de gemeente verplicht een commissie in te stellen die in ieder 
geval tot taak heeft te adviseren over de aanvragen van een omgevingsvergunning voor 
een  Rijksmonument  (gemeentelijke  adviescommissie).  Bij  deze  commissie  kunnen  ook 
andere adviesrollen worden belegd (bijvoorbeeld welstand). 
 

1 U bent hierover eerder geïnformeerd bij de behandeling van de zienwijze op het werkprogramma van de MRE, 
raadsvergadering van 26 januari 2021. 
2 Op 12 juli 2021 is er een webinar over dit thema. Via de griffie wordt u hiervoor uitgenodigd. 

 

 

3 

 

 

In  januari  2021  is  met  de  welstandcommissie  en  monumentencommissie  een  gesprek 
gevoerd  over  dit  onderwerp.  Op  dit  moment  wordt  de  modelverordening  op  de 
gemeentelijke  adviescommissie  van  de  VNG  voor  Deurne  op  maat  gemaakt.  In  de  raad 
van september 2021 leggen wij deze verordening ter besluitvorming aan u voor. 
 
Adviesrecht raad en participatie bij een buitenplanse omgevingsplanactiviteit 
De  gemeenteraad  kan  voor  initiatieven  die  in  strijd  zijn  met  het  omgevingsplan,  de 
zogenaamde  buitenplanse  omgevingsplanactiviteit,  gevallen  aanwijzen  waarvoor  een 
bindend advies van de raad nodig is. Hetzelfde geldt voor gevallen waarvoor participatie 
verplicht wordt gesteld. 
 
In de commissie van februari 2021 is aan de hand van een  discussienota met u over dit 
onderwerp  gesproken.  In  de  raad  van  november  2021  leggen  wij  u  een  voorstel  ter 
besluitvorming aan u voor.  
 
Stand van zaken implementatie 
Voor  de  implementatie  van  de  Omgevingswet  heeft  uw  raad  een  krediet  van  €  500.000 
(2020) en € 500.000 (2021) beschikbaar gesteld.  
 
De implementatie vraagt om een forse investering vanuit gemeenten en omvat meer dan 
alleen  de  onderdelen  die  ter  besluitvorming  aan  uw  raad  worden  voorgelegd.  De 
implementatie  van  de  Omgevingswet  heeft  gevolgen  voor  de  organisatie,  de  cultuur 
(houding  en  gedrag),  de  werkprocessen  en  het  instrumentarium.  Achter  de  schermen 
wordt  onder  andere  gewerkt  aan  het  implementeren  van  nieuwe  benodigde  software-
systemen en het opnieuw inrichten van werkprocessen.  In de themabijeenkomst van 15 
september 2021 informeer ik u, aan de hand van de minimale acties, Omgevingswet van 
de  VNG,  in  de  breedte  over  de  (financiële)  voortgang  van  de  implementatie  van  de 
omgevingswet. 
 
Overzicht 
Hieronder vindt u per activiteit een overzicht van de planning. 
 

Omgevingsvisie 

-  Foto, resultaten participatie  
-  Raamwerk omgevingsvisie 
-  Ontwerp omgevingsvisie 
-  Vaststellen omgevingsvisie 

Implementatie omgevingswet 
Gemeentelijke adviescommissie 
Participatieleidraad (spelregels) 
Adviesrecht BOPA3 
Participatie BOPA4 
Plan van aanpak omgevingsplan 

 
Commissie oktober 2021 
Commissie Q1 2022 
Raad Q2 2022 
Raad Q4 2022 

 
Opiniërend 
Opiniërend 
Besluitvormend 
Besluitvormend 
Themabijeenkomst  Commissie september 2021 
Besluitvormend  
Opiniërend 
Besluitvormend 
Besluitvormend  
Besluitvormend 

Raad september 2021 
Commissie september 2021 
Raad november 2021 
Raad november 2021 
Raad december 2021 

 
Onderstaande activiteiten worden momenteel voorbereid en volgt nog een planning: 
•  Verordening nadeelcompensatie 
•  Mandaatregeling 
•  Legesverordening 
 

3 Buitenplanse omgevingsplanactiviteit 
4 Buitenplanse omgevingsplanactiviteit 

 

 

4 

 

 

De Omgevingswet is omvangrijk en complex en legt fors beslag op de ambtelijke capaciteit. 
Waar mogelijk wordt samengewerkt met gemeenten uit de regio of wordt gebruik gemaakt 
van handreikingen of modelverordeningen van de VNG. Dit kan tot gevolg hebben dat de 
planning (zowel in naar voren als naar achteren) wordt bijgesteld. Bij iedere voortgangs-
rapportage  zullen  wij  het  spoorboekje  actualiseren  en  u  hierover  via  de  raadsplanning 
informeren.  
 
 
Wethouder  
drs. Marinus Biemans 

 

5 

