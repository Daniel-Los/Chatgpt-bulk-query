r
o
o
v
 
t
e
h
 
e
w
 
n
e
o
d
 
r
a
a
d
 
:
e
n
r
u
e
d

raadsprogramma 2022 - 2026
Vastgesteld door de gemeenteraad op 6 juli 2022

f
a
r
o
o
v

vooraf
De gemeenteraad kiest ervoor om te werken met een raadsprogramma. In dit raads programma zijn de ambi-
ties van de raad voor de komende raadsperiode verwoord. 

De gemeenteraad van Deurne bestaat uit de volgende fracties:

DOE! 

 

DeurneNU 

PGP Deurne 

CDA 

VVD 

 

 

 

 

 

 

 

6 zetels

5 zetels

3 zetels

3 zetels

3 zetels

Transparant Deurne 

2 zetels

50PLUS 

 

1 zetel

Deze politieke partijen zijn verschillend, maar willen allemaal het beste voor Deurne. In het raadsprogramma is 
gezocht naar gedeelde ambities op hoofdlijnen. Hoe de politiek de ambities gaat halen en met welke middelen 
is een punt van politieke discussie. Daar zal het de komende raadsperiode over gaan. Ook staan niet alle 
onderwerpen in het raads programma. Lopende zaken waar eerder al afspraken over zijn gemaakt, komen deze 
raadsperiode gewoon aan bod. Daarnaast kunnen actuele ontwikkelingen ook consequenties hebben voor 
Deurne, waar wij als gemeenteraad zo goed mogelijk op willen inspelen. 

1

waarom een raadsprogramma?
Dit raadsprogramma is agenderend en geeft aan waarover de gemeenteraad vindt dat de politieke keuzes de 
komende jaren gemaakt moeten worden. Zo helpt het niet alleen om de juiste vraagstukken te agenderen, maar 
is het voor iedereen mogelijk om de politiek kritisch te blijven volgen en hier invloed op uit te oefenen. Met dit 
raadsprogramma willen we stappen zetten om de doelen van de Toekomstvisie Deurne 2030 te realiseren. 
In het proces om te komen tot het raadsprogramma is hier, aan de hand van een ambtelijke verkenning, uitge-
breid met elkaar over gesproken en zijn we het hierover met elkaar eens geworden. We doen het immers voor 
Deurne!

Ambtelijke verkenning naar de opgaven uit de Toekomstvisie
Voorafgaande aan het opstellen van het raadsprogramma heeft de ambtelijke organisatie een verkenning 
gedaan naar de opgaven anno 2022 met het oog op de Toekomstvisie 2030 ‘Prettig wonen en leven in de Peel!’ 
Dit heeft geresulteerd in het formuleren van 3 urgenties en 4 kernopgaven. Een ambtelijke verkenning naar de 
opgaven anno 2021 is als bijlage toegevoegd aan dit raadsprogramma.

3 urgenties
•  De urgentie vanuit bevolkingsontwikkeling
•  De urgentie vanuit de staat van de leefomgeving
•  De urgentie vanuit bereikbaarheid

 
4 kernopgaven
• Versterking van de vitaliteit van Deurne en zijn kerkdorpen
• Een vitaal buitengebied
• Een gezonder Deurne
• Een duurzamer Deurne

2

Integraliteit
Deze 4 opgaven hebben een onderlinge verbinding. Keuzes in de ene opgave hebben invloed op de andere. Bij 
de uitwerking van de opgaven is het dan ook zaak bewust te zijn van de samenhang tussen de kernopgaven en 
deze inzichtelijk te maken.

3

College en raad
In dit raadprogramma geeft de gemeenteraad aan wat ze willen bereiken. Met de uitwer-
king daarvan gaat het college aan het werk. Als er zaken zijn die de raad daarbij aan het 
college mee wil geven, worden die apart genoemd. Wat niet genoemd is, is dat er extra 
middelen beschikbaar gesteld moeten worden of dat de raad/commissie intensief bij de 
bepaalde opgaven betrokken wil worden. Dit zal immers vanzelf blijken bij de uitwerking, 
waar de raad altijd nog anders over kan besluiten.

De raad heeft de ambitie uitgesproken om vaker input te geven bij de start van ontwikke-
ling van beleid. Zowel het college als de raad zijn niet alwetend. De kennis en ervaring van 
onze inwoners en andere belanghebbenden zijn vaak goud waard! Het zou een gemiste 
kans zijn hen niet die plek te geven die ze toekomt. Ook deze ambitie is door de raad 
omarmd.

Wij vinden het namelijk belangrijk dat de inwoners zich herkennen in het beleid van de 
gemeente. De gemeente is de dichtstbijzijnde overheid voor inwoners en we willen dat ze 
dat ook zo ervaren. Door onze inwoners vroegtijdig te betrekken, proactief met ze te com-
municeren en ze zo goed mogelijk te faciliteren, willen we bij hen het vertrouwen in de 
gemeente verbeteren. We willen dat inwoners zich verbonden voelen met de gemeente en 
ervaren dat ze zeggenschap hebben over hun eigen leefomgeving. Want daar doen we het 
voor!

Leeswijzer
Eerst bespreken we de manier waarop we het gaan doen, het hoe. Dit heeft niet alleen 
betrekking op processen; houding en gedrag zijn minstens zo belangrijk. Voor het verwezen-
lijken van ambities is het belangrijk dat de basis op orde is. 

Hierna gaan we in op de kernopgaven uit de ambtelijke verkenning: wat zijn de ambities 
voor de komende raadsperiode? 

Voor de leesbaarheid wordt in het raadsprogramma gesproken over Deurne, maar bedoeld 
wordt de gemeente Deurne, tenzij anders gemeld. 

Veel leesplezier!

Namens de gemeenteraad van Deurne

 

 

 

 

DOE! 
DeurneNU
PGP Deurne 
CDA
VVD 
Transparant Deurne
50PLUS

 

 

 

 

 

 

 

4

5

r
o
o
v
 
t
e
h
 
e
w
 
n
e
o
d
 
r
a
a
d
 
:
e
n
r
u
e
d

6

deurne: daar doen we het voor!
Dit raadsprogramma is gemaakt met het oog op de Toekomstvisie 2030 ‘Deurne, prettig 
wonen en leven in de Peel!’. In het raadsprogramma zetten we stappen om te komen tot de 
doelen die genoemd zijn in deze toekomstvisie en de opgaven die daarbij horen. Opgaven 
die iets zeggen over WAT voor gemeente wij willen zijn. Daarnaast is het belangrijk oog te 
hebben voor de manier HOE we dat doen. Hoe gaan we als gemeente om met de inhoude-
lijke vraagstukken, hoe kunnen onze inwoners participeren en hoe verbeteren we onze 
dienstverlening? Als de basis van het HOE niet op orde is, heeft dit gevolgen voor het WAT. 

Het HOE komt immers overal terug. Dit vraagstuk raakt niet alleen de vier kernopgaven, maar 
ook lopende zaken. De gemeentelijke overheid staat het dichtst bij inwoners, ondernemers 
en het verenigingsleven. Wij willen dat onze inwoners en ondernemers dat ook zo ervaren. 
We werken aan vertrouwen en denken hierbij aan waarden als ‘nabij zijn’ en ‘dienstbaar’. Dat 
doen we volgens een aantal lijnen: samenspel, integriteit, samenwerking en participatie. 

Bij het bepalen van de doelen en ambities is het goed te realiseren dat de gemeente vaak 
gebonden is aan landelijke en provinciale wet- en regelgeving, die nagekomen en gehand-
haafd moeten worden. Daarnaast heeft in de gemeente niet iedereen dezelfde belangen. 
Dit betekent dat niet altijd alles kan. Daardoor ontstaat per definitie een spanningsveld: 
dat is het speelveld van de politiek, want binnen dit spanningsveld moeten er keuzes wor-
den gemaakt die realistisch zijn en voldoende draagvlak hebben. 

Dienstverlening
Wat betekenen ‘nabij zijn’ en ‘dienstbaar’ voor het handelen van politieke ambtsdragers 
en het ambtelijk apparaat – wetende dat er altijd een belangenafweging nodig is en we 
hoe dan ook de eerste overheid zijn? ‘Nabij zijn’ betekent in ieder geval: ontvankelijk en 
aanwezig, empathische, passende bejegening met oog voor de mens. De gemeente is 
echter meer dan alleen dienstverlener. De gemeente dient ook belangen af te wegen. Dat 
betekent dat ‘nee’ ook wel eens het antwoord kan zijn. In dat geval gaat dienstbaarheid en 
transparantie over de belangenafweging zelf. We willen proactieve communicatie rich-
ting inwoners en ondernemers; ze niet verrassen over ontwikkelingen maar juist betrek-
ken. De communicatie moet helder zijn, in begrijpelijke taal en via passende kanalen. 

Het is daarbij van belang om verwachtingen mee te geven. We willen een gemeente zijn 
die meedenkt en uitlegt dat niet alles mogelijk is. Door realistische verwachtingen mee te 
geven, kunnen we inwoners vroegtijdig meenemen in het proces met bijbehorend ver-
wachtingsmanagement.  

Om echt in beweging te komen, zullen we ons deze waarden eigen moeten maken en onder-
houden. Verbondenheid en vertrouwen ontstaan niet vanzelf, maar vragen een inspanning 
van eenieder: raad, college, ambtelijke organisatie, en ja: ook van onze inwoners.

Wij willen:
•   de dienstverlening verbeteren en hierbij aandacht hebben voor communicatie en  

verwachtingsmanagement. De basis moet op orde;

•   laten zien dat de gemeente de dienstverlening verbetert. 

Wij geven mee:
•   met college en organisatie in gesprek te willen: hoe ziet de huidige dienstverlening eruit 

en hoe kan deze worden verbeterd?

•  te werken met meetbare doelen.

Samenspel raad, college, organisatie
De gemeenteraad, het college van B&W en de ambte-
lijke  organisatie  hebben  ieder  hun  eigen  rol  en  
verantwoordelijkheid. Goed samenspel is een voor-
waarde  voor  het  vertrouwen  van  inwoners.  In  een 
krachtig samenspel zijn rollen en posities duidelijk, 
handelen de actoren daarnaar en spreken ze elkaar 
waar nodig aan in de onderlinge samenwerking. Zo 
is het voor onze inwoners duidelijker wat ze wel en 
niet van (bijvoorbeeld) de raad mogen verwachten. 

Vast staat dat er verschil is in rollen: de raad stelt 
kaders, controleert en heeft de rol van volksvertegen-
woordiger. Het college is het dagelijks bestuur van 
de gemeente, geeft in de dagelijkse praktijk uitvoe-
ring aan de opdrachten van de raad. Het ambtelijk 
apparaat adviseert het college en draagt zorg voor 
de  daadwerkelijke  uitvoering.  De  praktijk  is  echter 
weerbarstig en er ontstaat onduidelijkheid over rol-
len en positie. Meer duidelijkheid over de rollen en 
heldere  afspraken  maken,  geeft  overzicht  en  zorgt 
voor vertrouwen.

Wij willen:
•   het samenspel tussen raad, college en organisatie 
verbeteren  om  voor  onze  inwoners  en  onder-
nemers díe lokale overheid te zijn die betrouwbaar 
en herkenbaar is en die dichtbij staat.

Als volksvertegenwoordigers weten wij wat er in de 
samenleving  speelt.  Vandaaruit  worden  wij  geacht 
kaders vast te stellen. De raad is daarom bij uitstek 
geschikt om vroegtijdig input te geven. Door aan het 
begin van het beleidsproces meegenomen te worden, 
kunnen we het college kaders, beïnvloedingsmoge-
lijkheden en randvoorwaarden meegeven. Dit verge-
makkelijkt bovendien het controleren van beleid, met 
respect voor ieders rol. 

Wij willen:
•   onze kaderstellende rol versterken door bij bepaal-
de dossiers aan het begin van het beleidsproces 
input te geven voor beleid;

•   onze controlerende rol verbeteren door duidelijkere 
kaders te stellen en oog te hebben voor de verschil-
lende rollen van college en raad.

Wij geven mee:
•   om met startnotities te werken om input te geven 
aan  de  vast  te  stellen  kaders.  Hierin  kunnen  de 
beïnvloedingsmogelijkheden van de raad, de bud-
gettaire kaders en de mate van burgerparticipatie 
die gewenst is aan de orde komen. Ook de rollen en 
verantwoordelijkheden binnen het samenspel krij-
gen aandacht in de startnotitie. 

7

Door het raadsprogramma regelmatig te agenderen en de (gewenste) koers te bespreken, 
komen wij als raad beter in positie om te sturen. Dit geeft ons de mogelijkheid om bij te 
houden of en hoe de afzonderlijke dossiers bijdragen aan de vier kernopgaven. Ambtelijke 
ondersteuning zien we daarbij als zeer gewenst om ons van informatie te voorzien en te 
zorgen voor de inhoudelijke verbinding. 

Wij willen:
•   afspraken maken over de te voeren processen bij de bepaalde dossiers door middel van 

startnotities;

•   in een jaarlijkse koersdag met de raad, college en ambtelijke organisatie in gesprek over 

de uitvoering van het raadsprogramma, in relatie tot de Toekomstvisie 2030.

Samenspel gemeente, inwoners en ondernemers

Inwonersparticipatie
We vinden het belangrijk dat iedereen de kans krijgt om te participeren. Inwoners moeten, waar dat kan, zeg-
genschap hebben over hun eigen leefomgeving. Tegelijkertijd zien we ook dat elk besluitvormingsproces zijn 
eigen dynamiek heeft, wat gevolgen heeft voor hoe participatie een plek krijgt. Medebepalend is de ruimte die 
de gemeente zelf heeft, maar ook de rol die wij als raad willen spelen als hoogste democratische orgaan. 

De gemeente wil graag beleid maken samen met zijn inwoners. We willen voorkomen dat inwoners teleur-
gesteld afhaken en daarom niet willen participeren. Beter betrekken is geen doel op zich. Met participatie kan 
het draagvlak voor beleid worden vergroot. Bovendien kan de kwaliteit van de besluitvorming verbeteren. 

Wij geven mee:
•   dat de raad ruim van tevoren geïnformeerd wordt over welke onderwerpen op de rol 

staan, inclusief behandelwijze. Dit kan via de raadsplanning. 

Succesvolle participatieprocessen hebben in ieder geval gemeen dat vooraf de verwachtingen duidelijk zijn: 
welke beïnvloedingsruimte is er werkelijk, wat gebeurt er met het resultaat, hoe ziet het vervolgproces eruit? 
Dat betekent dat ook vooraf kaders worden meegegeven. 

Overheidsparticipatie
Wij willen weten wat onze inwoners van onze plannen vinden en wat er speelt. Graag willen wij daarover het 
gesprek met hun aangaan. In het huidige vergadermodel zijn er al mogelijkheden voor spreekrecht en deel-
nemen aan commissievergaderingen. 

Inwoners kunnen zelf initiatief nemen om voor hun belangrijke onderwerpen op de raadsagenda te zetten. Dit 
kan door het indienen van een burgerinitiatief. We vinden het belangrijk om deze betrokkenheid van inwoners 
te stimuleren en serieus te nemen. Nadat een burgerinitiatief is ingediend, willen wij zo snel als mogelijk in de 
commissie geïnformeerd worden over het initiatief en met elkaar in gesprek gaan hierover. Zo geven we op een 
passende wijze invulling aan onze volksvertegenwoordigende en kaderstellende rol.

Wij willen:
•   onze  volksvertegenwoordigende  en  kaderstellende  rol  versterken  door  inwoners  en  andere  stakeholders 

beter te betrekken bij totstandkoming van beleid;

•   onze inwoners meer mee laten praten over zaken die (nog) niet op de agenda staan. 

Wij geven mee:
•   in de startnotitie te bepalen op welke wijze inwoners en andere stakeholders betrokken worden en wat hun 

rol is;

•   als gemeenteraad met elkaar in gesprek te gaan of de regels over spreekrecht en burgerinitiatieven nog  

adequaat zijn;

•   indieners  van  burgerinitiatieven  de  gelegenheid  geven  hun  voorstel  toe  te  lichten  in  de  eerstvolgende  

commissie.

8

9

1

1

Integriteit
De gemeente, dus het collectief van raad, college en ambtelijke organisatie, is er primair om te kijken naar het 
algemeen belang. De besluiten die in dat kader genomen worden hebben effect op de individuele belangen van 
inwoners, ondernemers, instellingen en verenigingen. Die kloppen dan ook met regelmaat bij politieke partijen 
aan. Waar eindigt de rol van de volksvertegenwoordiger en begint die van belangenbehartiger? En wat is het 
handelingsperspectief? 

Er is veel geschreven over waar deze grenzen liggen. Hoewel er een wettelijk fundament is, blijkt dat in de prak-
tijk onvoldoende: dat iets wettelijk is toegestaan, maakt niet altijd dat iets ook geoorloofd is. De raad heeft 
eind 2021 een gedragscode integriteit vastgesteld die van toepassing is op alle raads- en burgercommissiele-
den. Deze gedragscode is door alle raadsleden bij de beëdiging persoonlijk ondertekend. Er is ook eenzelfde 
code voor het college. Hoewel een gedragscode al meer houvast geeft, blijft er altijd ruimte voor interpretatie. 
Integer handelen is en blijft de verantwoordelijkheid van elke individuele politieke ambtsdrager, en dat hande-
len ligt altijd onder een vergrootglas. 

Als het gaat om vertrouwen is integer handelen een veelgenoemd thema, al is het maar omdat beeldvorming 
hierbij een grote rol speelt. Dat is dan ook reden om met het thema zelf zuiver om te gaan: wat zijn feiten, wat 
zijn beelden en wat te doen bij een vermoeden? Er zijn afspraken gemaakt over hoe om te gaan met vraagstuk-
ken rondom integriteit. 

Ook hier is sprake van een spanningsveld tussen gepaste terughoudendheid in dossiers en de democratische 
plicht om deel te nemen aan het besluitvormingsproces.

Wij willen:
•   dat alle raads- en burgercommissieleden weten hoe ze moeten handelen bij onderwerpen die raken aan  

integriteit (handelingsperspectief);

•   een open cultuur waarin we integriteitsvraagstukken met elkaar kunnen bespreken op het juiste moment en 

op de juiste plaats.

11

Samenwerking in en met de regio
We vragen aandacht voor de participatie van Deurne in de regio. Enerzijds door het college 
uit te dagen samenwerking te zoeken op thema’s als arbeidsmarkt en automatisering, 
anderzijds  door  de  wens  uit  te  spreken  meer  invloed  uit  te  oefenen  op  hetgeen  door 
gemeenschappelijke regelingen (GR’en) wordt uitgevoerd. 

Samenwerken is noodzaak, en draagvlak daarvoor in de gemeenteraden is even nood-
zakelijk.  De  vraag  is  hoe  wij  als  afzonderlijke  raden  van  de  deelnemende  gemeenten, 
inzicht en invloed hebben op deze GR’en. We hebben het recht om een zienswijze in te 
dienen op de verschillende begrotingen. Dit zijn echter vaak complexe stukken vol financiële 
gegevens die we in korte tijd eigen moeten maken. We zien het als een uitdaging om meer 
betrokken te raken bij de GR’en, waarin we ook inhoudelijk kunnen sturen. 

Wij willen:
•      inzicht krijgen hoe de raad zich verhoudt tot gemeenschappelijke regelingen;
•  onze betrokkenheid bij gemeenschappelijke regelingen vergroten. 

Wij geven mee:
•      te leren van de ervaringen die we hebben opgedaan met de samenwerkingsmonitor;
•      te willen zoeken naar een werkwijze die onze betrokkenheid bij de regelingen verder 

versterkt.

De opgaven voor Deurne worden vaak in regionaal verband opgepakt. Er wordt samen-
gewerkt met gemeenten in de regio, de provincie of met onze Limburgse partners. Dit 
hoeft dus niet per se aan de hand van een gemeenschappelijke regeling. Daarom is het 
nodig om samen met deze partners actief aan de slag te gaan en elkaar op te zoeken 
waar het kan. Niet alleen de bestuurders, maar ook hun ambtelijke ondersteuning vervullen 
daarbij een betekenisvolle bijdrage.  

Wij willen:
•  betrokken zijn bij de regionale opgaven.

Wij geven mee:
•  de samenwerking te blijven zoeken met omliggende gemeenten en provincie.

10

1
 
e
v
a
g
p
o
n
r
e
k

kernopgave 1 
versterking van de vitaliteit van 
deurne en zijn kerkdorpen

We willen een gemeente zijn die wil blijven boeien en zijn inwoners wil binden en verbin-
den. Dat is belangrijk voor onze samenleving. Ook is het goed voor ons voorzieningen-
niveau en onze basisstructuur. Ontmoeten, onderwijs, beweging en mobiliteit zijn daarbij 
belangrijke begrippen. We verwelkomen daarnaast graag nieuwe inwoners. Dat brengt 
vitaliteit in onze samenleving.

Additionele woningbouwprogramma’s
Deurne  is  na  Helmond  de  meest  verstedelijkte  kern  van  de  Peel  en  we  vervullen  een 
regiofunctie in de Peel. Als we gelijkmatig willen meegroeien met de andere stedelijke ker-
nen, dan moeten er meer dan de geplande 1800 wooneenheden worden gebouwd. Zeker 
wanneer betaalbaarheid van wonen in de steden een nog groter probleem wordt, zal Deurne 
aantrekkelijker kunnen worden als woon- en werkgemeente. We streven dan ook naar meer 
woningen, waarin we als gemeente ook richting de provincie meer regie willen pakken.

Uitbreiding  is  binnen  de  bestaande  regionale  afspraken  niet  zomaar  mogelijk.  Voor 
woningbouw op uitbreidingslocaties zijn aanvullende regionale afspraken noodzakelijk. 
Deurne is een gemeente met goede voorzieningen, zoals een intercitystation, voortgezet 
onderwijs, het Elkerliek ziekenhuis, ORO enzovoorts. Daarnaast is er veel groen in Deurne. 
Daar mogen we trots op zijn en dit uitstralen. Deurne is een gemeente met bovenlokale 
voorzieningen. Dit geeft ons meer mogelijkheden voor het bouwen van woningen en ver-
sterkt de aantrekkingskracht van Deurne voor nieuwe inwoners. 

Wij willen:
•   de bovenlokale functie behouden en versterken;
•   inzetten op extra woningbouw bovenop de geplande 1800 wooneenheden;
•   inzetten op inbreidingslocaties en uitbreidingslocaties aan de randen van de kernen;
•   bouwen in verschillende prijssegmenten, divers, gemengd en voor verschillende doel-
groepen,  zoals  eenpersoonshuishoudens  en  starters,  met  aandacht  voor  sociale 
woningbouw en passende woon-zorgprogramma’s voor ouderen;

•   actieve grondpolitiek hanteren waar het strategisch kan, waar de risico’s te beheersen zijn;
•   voorzieningen op het gebied van onderwijs en zorg op peil houden, waarbij bereikbaar-

heid van belang is.

Behoud van karakter
Het is belangrijk om het karakter van Deurne en zijn kernen te behouden. Dit maakt onze gemeente namelijk 
aantrekkelijk voor huidige en nieuwe inwoners en recreanten. Onze inwoners hebben het belang benadrukt 
van de aanwezigheid van het groen voor spelen, fietsen en recreëren. We willen dit karakter behouden, zodat 
Deurne in lijn met de Toekomstvisie 2030 bekend staat als een fijne leef- en woongemeente. Het volbouwen 
met woningen in onze kernen, grote uitbreidinglocaties en hoogbouw passen daar niet bij. 

Wij willen:
•   het karakter van Deurne behouden;
•   nieuwe woningen die passen binnen de omgeving en het beeldkwaliteitsniveau, maar geen gebruik maken 

van een strak welstandsbeleid;

•   het bestaande groen aantrekkelijker maken;
•  bij nieuwe ontwikkelingen het groen integraal onderdeel laten zijn van de plannen. 

Wij geven mee:
•   te kijken naar het kostenverhaal en investeringen van initiatiefnemers en gemeente. Groen draagt immers 

bij aan een optimale beleving, gezondheid, klimaatadaptatie, enzovoorts.

Bereikbaarheid
Voor de aantrekkelijkheid van Deurne als woongemeente is het versterken van de bereikbaarheid van Deurne 
met zijn intercitystation, fiets en weg van groot belang. Zonder mobiliteit hebben de extra woningen geen zin. 
Een groter woningbouwprogramma leidt bovendien tot meer lokale en regionale verkeersstromen. Een goede 
bereikbaarheid heeft een positieve invloed op de leefbaarheid en recreatie van Deurne. De aanleg van fiets- 
en wandelpaden vinden we, net zoals onze inwoners, een belangrijk punt. Bereikbaarheid is niet alleen een 
uitdaging voor Deurne; het is ook een regionaal vraagstuk. Er is winst te halen in de aanpak van drukke 
wegen als de A67 en de N270. 

Wij willen:
•  de kernen ontlasten van gemotoriseerd verkeer;
•  goede en veilige verbindingen per auto, fiets en openbaar vervoer in Deurne en tussen de kernen;
•   aandacht voor de veiligheid van fietsers;
•  een beter bereikbaar Deurne. 

Wij geven mee:
•   om te kijken naar veiligere fietsverbindingen tussen de kernen en een snelfietspad tussen Helmond en 

Horst, met de prioriteit op het traject Deurne-Helmond;

•   dat een oplossing voor de drukke A67 en N270 een bijdrage kan leveren voor een beter bereikbaar Deurne.

12

13

2
 
e
v
a
g
p
o
n
r
e
k

kernopgave 2 
vitaal buitengebied

De opgaven in het buitengebied zijn divers en complex. De omvorming van het buitenge-
bied zijn, mede door (rijks)overheidsmaatregelen, in volle gang. Het is continu zoeken naar 
een nieuwe balans waarin het buitengebied ‘gezonder’ wordt, en het daarnaast econo-
misch, maatschappelijk en wat betreft natuur vitaal blijft. Deze ontwikkelingen gaan in een 
hoog tempo en zullen veel consequenties hebben voor Deurne en de regio. De Startnotie 
Nationaal Programma Landelijk Gebied Kamerbrief is hiervan een actueel voorbeeld.

Ontwikkelingsmogelijkheden en perspectieven voor innovatie in 
combinatie met maatwerk en gebiedsgerichte aanpak
We realiseren ons dat dit voorgenomen beleid grote gevolgen heeft en niet binnen de 
raadsperiode kan worden opgelost. We willen weten hoe we ons hiertoe verhouden en 
aandacht geven voor de sociale, economische en maatschappelijke gevolgen hiervan. 
Deze opgave vraagt om een gebiedsgerichte vertaling van het beleid naar het buitenge-
bied. We vinden extra informatie op locatie- en gebiedsniveau noodzakelijk om te bepalen 
wat er in het buitengebied nodig, wenselijk en mogelijk is. 

Wij willen:
•   ten aanzien van het buitengebied gebiedsgerichte (beleids)keuzes maken. Een gebieds- 
gerichte benadering waarbij wordt uitgegaan van de draagkracht en kwaliteit van deel-
gebieden, de opgaven en de kansen. 

Wij geven mee:
•   per gebied duidelijk te hebben wat de kwaliteiten zijn, wat er speelt, welke initiatieven, 
problemen en mogelijkheden er (kunnen) zijn. Betrek hierbij de (boven)lokale opgaven, 
beleid en regelgeving.

Kwaliteit van leefomgeving
De hoofdambitie van de Toekomstvisie 2030 is een gezonde leefomgeving. Uit een analy-
se van de staat van de leefomgeving in Deurne blijkt dat Deurne op veel gebieden slecht 
scoort. Dit betekent dat deze thema’s nu en in de toekomst er niet goed voor staan. Er is 
dus werk aan de winkel. Om te kunnen voldoen aan onze doelstelling uit de Toekomstvi-
sie 2030 is het dus nodig om instrumenten te gebruiken waarmee gestuurd kan worden. 
De Omgevingswet geeft bovendien de mogelijkheid om op onderdelen strenger te zijn 
dan de wet vereist, wat de leefomgeving ten goede komt. De situatie verschilt per gebied 
en daarom kan het mogelijk zijn dat we in het ene gebied met strengere maatregelen 
komen dan in een ander gebied. Daarvoor is het wel van belang dat we weten hoe de 
gebieden eruitzien. 

Wij willen:
•   een  kwaliteitsprofiel  van  de  deelgebieden  in  het  buitengebied  op  basis  waarvan 
gestuurd kan worden om te komen tot een realistische en uitvoerbare koers die pas-
send is per gebied. 

Wij geven mee:
Uit  het  rad  van  de  leefomgeving  blijkt  dat  de  bodemvitaliteit  in  het  buitengebied  van 
matig tot slechte kwaliteit is met betrekking tot bodemstructuur, levering van voeding-
stoffen en biodiversiteit. Door op een duurzame en innovatieve manier om te gaan met de 
gemeentelijke pachtgronden, kan de gemeente een goed voorbeeld geven om de bodem-
kwaliteit en biodiversiteit te verbeteren. 

Wij willen:
•   duurzaam en innovatief onderhoud stimuleren.

Wij geven mee:
•   bij gemeentelijke gronden te kiezen voor een initië-
rende  benadering  en  bij  de  overige  gronden  een  
stimulerende benadering (belonen). 

Ondersteuning ondernemers in  
landelijk gebied
De vele ontwikkelingen die plaatsvinden in het buiten-
gebied  hebben  grote  gevolgen  voor  de  agrarische 
ondernemers.  De  sector  is  volop  in  ontwikkeling: 
schaalvergroting,  extensivering,  omschakelen  en 
stoppende boeren. Zij krijgen te maken met diverse 
overheidsmaatregelen, wat consequenties heeft voor 
de onderneming. De communicatie en ondersteuning 
van  bijvoorbeeld  Greenport,  Brainport  en  Innovatie-
huis de Peel wordt op dit moment niet door alle onder-
nemers als kwalitatief sterk ervaren. Het is belangrijk 
om te weten welke vragen/problemen ondernemers 
hebben, zodat daar extra aandacht voor kan zijn. 

Wij willen:
•   onderzoeken of de ondersteuningsnetwerken voor 
het  ondernemerschap  in  het  landelijk  gebied  vol-
doende bekend zijn en aansluiten bij de behoeften;
•   agrarische ondernemers ondersteunen bij het stop-
pen, verbreden en of verduurzamen van de bedrijfs-
voering.

Arbeidsmigranten
Ondernemers hebben te maken met een groot perso-
neelsprobleem  waardoor  de  vraag  naar  arbeids-
migranten groot is. Op dit moment is er een scheids-
lijn dat arbeidsmigranten tot één jaar tijdelijk zijn. Na 
één  jaar  zijn  zij  inwoners  van  de  gemeente  met  de 
daartoe behorende rechten en plichten. De integratie 
van  arbeidsmigranten  is  op  dit  moment  nog  onder-
belicht. Het huidige beleid zegt nu enkel iets over de 
huisvesting  van  arbeidsmigranten.  Door 
in  een  
breder  perspectief  te  kijken,  kunnen  we  Deurne  (en 
zijn  ondernemers)  aantrekkelijker  maken  voor 
arbeidsmigranten.  Het  borgen  van  de  sociale  en 
maatschappelijke punten in beleid maakt het boven-
dien helder voor de ondernemer. 

Wij willen:
•   langblijvende arbeidsmigranten mee laten doen in 

de directe omgeving en de samenleving.

Wij geven mee:
•   de sociale en maatschappelijke punten hiervoor te 

borgen in te ontwikkelen beleid.

14

15

3
 
e
v
a
g
p
o
n
r
e
k

16

kernopgave 3 
gezonder deurne

Deurne  streeft  ernaar  dat  alle  inwoners  op  een  prettige  manier  in  de  eigen  omgeving 
leven. Ze zetten zich in, naar vermogen, voor de bredere gemeenschap. Zelfredzaamheid 
is het uitgangspunt en waar nodig biedt de gemeente ondersteuning. Dit is een ambitie 
uit de toekomstvisie van Deurne. Gezondheid raakt alle leefgebieden. Gezondheid is er 
niet alleen voor prettig voelen en meedoen: het gaat om mentale, fysieke gezondheid 
maar ook om een sociaaleconomische gezondheid. 

Uit de gegevens blijkt dat inwoners het ‘samendoen’ als positief ervaren en dat er relatief 
weinig eenzaamheid wordt ervaren. Daar staat tegenover dat de kwaliteit van de leef- 
omgeving op meerdere aspecten lager is dan gemiddeld en hetzelfde geldt voor de gemid-
delde levensverwachting in de regio. De bevolkingssamenstelling vergrijst, waardoor de 
vraag  naar  ondersteuning  en  zorg  blijft  toenemen.  Op  basis  van  de  ambities  uit  de  
Toekomstvisie 2030 dringt aandacht voor een gezonder Deurne zich op.

Brede verbondenheid
Gezondheid is voor iedereen van belang, omdat het ervoor zorgt dat inwoners zich op alle 
leefgebieden  prettig  voelen  en  mee  kunnen  doen  in  de  samenleving.  Kijkend  naar  de  
overige kernopgaven constateren we dat gezondheid slechts zijdelings aan de orde komt. 
Een samenhangend gezondheidsbeleid ontbreekt. Tegelijkertijd zien we dat (positieve) 
gezondheid (brede context) nog geen vast onderdeel is bij de afweging van beleid of raads-
voorstellen. Dat moet anders, omdat gezondheid de plek moet krijgen die het verdient. 

Wij willen:
•   een integraal en langdurend samenhangend gezondheidsbeleid. We geven mee om hier 

structureel middelen voor beschikbaar te stellen. 

•   de  aspecten  van  gezondheid  als  standaard  onderdeel/toetssteen  bij  de  integrale  

afweging van de kernopgaven voor Deurne.

Het is belangrijk om een gezonde leefstijl actief te bevorderen. Dit kan gestimuleerd wor-
den door sport, beweging en gezonde voeding. Betaalbaarheid en toegankelijkheid zijn 
daarbij belangrijke randvoorwaarden. Een van de partijen die daar in Deurne voor zorgt is 
Leef!. De meerwaarde voor Leef! wordt breed onderkend. Het is dan ook belangrijk dat dit 
project wordt voortgezet en hier voldoende financiële middelen voor worden gereserveerd.

Het huidige subsidiebeleid is generiek van opzet. Dit maakt het moeilijk om positieve 
maatschappelijke effecten te bereiken, zoals het stimuleren van een gezonde leefstijl bij 
bepaalde doelgroepen.

Wij willen:
•   structurele aandacht voor een gezonde leefstijl. 

Wij geven mee:
•   om te kiezen voor een doelgroepsgerichte benadering;
•   dat het belangrijk is om het Leef!-project voort te zetten; 
•   aandacht te hebben voor specifieke doelgroepen zoals minima. Toegankelijkheid voor 

iedereen en betaalbaarheid zijn daarbij belangrijke randvoorwaarden;

•   meer aandacht voor de maatschappelijke effecten: specifiek in plaats van generiek. Dit 

zou bij een herijking van het subsidiebeleid aan de orde kunnen komen. 

Samenredzaamheid is waardevol, onze zorg voor de 
medemens is iets wat we samendoen en niet kunnen 
uitbesteden.  Waardering  daarvoor  is  belangrijk,  dat 
kan bijvoorbeeld met het mantelzorgcompliment. 

Wij willen:
•   activiteiten  ondersteunen  (slimme  combinaties, 
waarderen en ondersteunen) die ten dienste staan 
van zelf- en samenredzaamheid. 

Wij geven mee:
•   dat sociale verbondenheid in de wijken en kernen 
bijdraagt aan zelfredzaamheid en niet vanzelfspre-
kend aanwezig is;

•   dat zelfredzaamheid steeds lastiger wordt door de 
vergrijzing  en  daarom  hierin  geïnvesteerd  moet 
worden. 

Ketenaanpak wonen, welzijn en zorg
Deurne beschikt over een sterke zorgketen van nulde- 
tot en met tweede lijn. Met deze zorgketen is de zorg 
voor  inwoners  toegankelijk,  bereikbaar  en  dichtbij, 
zodat  kwetsbare  inwoners  zoveel  mogelijk  in  staat 
zijn  om  zelf  regie  te  voeren  over  hun  leven.  Een 
samenhangende  benadering  van  wonen,  welzijn  en 
zorg kan dat verder versterken. 

De woonopgave en het zorgen voor huisvesting voor 
(kwetsbare) inwoners is geen enkelvoudige opgave en 
bestaat  uit  meerdere  doelgroepen:  sociale  huur, 
gehandicapten,  ouderen,  statushouders,  verwarde 
personen, maatschappelijke opvang etc. Iedere doel-
groep  kent  zijn  eigen  behoeften,  complexiteiten  en 
afwegingen. 

Vanuit  een  gekoppeld  woon-  en  zorgbeleid  (keten-
aanpak) kan Deurne zich (als onderdeel van de regio) 
specifieker richten op bepaalde doelgroepen en daar-
bij  passend  woon-  en  leefklimaat  realiseren.  Dit 
vraagt om een samenwerking tussen de huisvestings- 
en zorgpartners. 

Wij willen:
•   de ketenaanpak wonen, welzijn en zorg versterken 
door  extra  regie  bij  preventie  en  vroegsignalering 
(voorliggend veld, nulde lijn).

Wij geven mee:
•   via Zorg in Deurne in te zetten op (meer) samenwer-
king met partners zoals Bergopwaarts, LEV, Leef!, 
politie en scholen. De gemeente kan op deze manier 
met zijn partners ondersteunings- en zorgvragen in 
het  voorliggende  veld  gezamenlijk  oppakken  en 
met de partners sneller opschalen naar noodzake-
lijke zorg, afschalen naar ondersteuning verwijzen 
naar collectieve voorzieningen. Het voorkomen van 
problemen voorkomt extra kosten later;

•   de mogelijkheid te bieden om deel te kunnen nemen 
aan nieuwe initiatieven/pilots om daarin te kunnen 
participeren (denk aan Proeftuin Deurne);

•   ruimtelijke randvoorwaarden (vergunningverlening, 
grondbeleid) creëren voor initiatieven die bijdragen 
aan  het  versterken  van  de  sociale  initiatieven 
(ketenaanpak);

•   beleid te ontwikkelen ten aanzien van wonen, welzijn 

en zorg.

17

4
 
e
v
a
g
p
o
n
r
e
k

kernopgave 4 
duurzamer deurne

Alle gemeenten in Nederland, zo ook Deurne, krijgen een groeiende verantwoordelijkheid in de 
Europese en landelijke duurzaamheidsdoelstellingen. De keuzes op het wereldtoneel hebben 
daarmee ook betekenis voor onze inwoners en ondernemers, in de directe leefomgeving, achter 
de voordeur, in het gedrag en in de portemonnee. Behalve dat dit een vraagstuk is van bovenaf, 
is het ook een lokaal maatschappelijk vraagstuk dat zich onder andere vertaalt in het houden 
van droge voeten, gezondheid en voldoende en betaalbare energie in de toekomst. 

Wij willen:
•   de uiteenlopende doelstellingen op het gebied van duurzaamheid concretiseren: waar 
staan we, wat loopt al, voordat we bepalen wat en hoe we onze doelen willen bereiken.

Grootschalige opwek van duurzame energie
De actuele geopolitieke ontwikkelingen dwingen nog meer tot het maken van keuzes, 
waardoor  we  meer  zelfvoorzienend  zijn  en  energie  opwekken  zonder  gevolgen  voor 
natuur en milieu.

In de Transitievisie Warmte, vastgesteld in juni 2021, staat dat bepaalde buurten van het 
aardgas in 2030 afgekoppeld moeten zijn. Het gaat daarbij om bestaande gebouwen. Het 
is belangrijk daar maatschappelijk draagvlak voor te vinden. Daarna start het proces van 
afkoppelen. De ambitie is om ook andere buurten binnen de gemeente Deurne te facilite-
ren en stimuleren hun woningen aardgasvrij gereed te maken. We leren daarbij van de 
zaken die in de andere gemeenten niet goed zijn gegaan. 

Het doel van het terugdringen van het energieverbruik is het verminderen van de CO2- 
uitstoot en minder afhankelijk zijn van geopolitieke ontwikkelingen. 

Wij willen:
•   weten welke initiatieven er al zijn en wie wat al doet. Breng hierbij in kaart welke kansen 

er liggen voor het buitengebied, industrieterreinen en bedrijven;

•   dat Deurne initiërend is in het terugdringen van energieverbruik, ook voor mensen met 
een smalle beurs en faciliterend voor de meer draagkrachtigen (zoals De Groene Zone);

•    de opbrengsten zoveel mogelijk terugbrengen bij de inwoners; 
•   investeringen faciliteren vanwege het nut en niet vanuit financiële belangen.

Droogte, wateroverlast en hittestress
Uit de klimaatstresstesten blijkt met name in de kernen 
sprake te zijn van droogte, wateroverlast en hittestress. 
Ook de biodiversiteit staat onder druk, blijkt uit de Foto 
van  de  leefomgeving.  Klimaatadaptatie  en  -mitigatie  
vragen om een regionale aanpak, omdat de effecten van 
het  klimaat  en  de  te  nemen  maatregelen  niet  beperkt  
blijven tot gemeentegrenzen. 

Wij willen:
•   dat Deurne gebiedsgerichte en wijkgericht maatregelen 
treft in samenspraak met de inwoners en ondernemers. 

Wij geven mee:
•   dat Deurne hierin een actieve rol speelt;
•   om te kijken naar voorbeelden zoals de pilotprojecten 
op bedrijventerrein Kranenmortel in de Koolhof, die in 
voorbereiding zijn.

Een  ander  belangrijk  aandachtspunt  is  aandacht  voor 
natuur en openbaar groen. Dit zijn al onderdelen van het 
Gemeentelijk Rioleringsplan en beheer openbare ruimte, 
maar er is geen specifiek beleid gericht op groen, noch op 
duurzaamheidsaspecten zoals droogte, wateroverlast en 
hittestress. Hier zijn momenteel ook onvoldoende (struc-
turele) middelen voor beschikbaar. 

Wij willen:
•   een natuur- en/of groenbeleidsplan met daaropvolgend 
een nieuw beheersplan, dat antwoord geeft op de vraag 
wat we op diverse schalen (lagen) kunnen bereiken. Dit 
beleid  dient  als  middel  om  droogte,  wateroverlast  en 
hittestress tegen te gaan, en biodiversiteit te bevorderen;
•   meer gebruik maken van de structuren van stichtingen 
en verenigingen om de duurzaamheid te bevorderen en 
daarbij te kiezen voor een proactieve benadering.

Wij geven mee:
•   aandacht te hebben voor het onderhoud groen en maai-

beleid.

Circulariteit
Het Rijk heeft de ambitie dat de economie in 2050 circu-
lair is. Een circulaire economie is gericht op het optimaal 
inzetten en hergebruiken van grondstoffen in de verschil-
lende  schakels  van  de  productieketen.  De  circulariteit 
van  de  economie  wordt  in  belangrijke  mate  beïnvloed 
door rijksbeleid.

Het ophalen en verwerken van huishoudelijk afval is een 
taak van de gemeente, waarbij het verwerken regionaal, 
landelijk of internationaal gebeurt. Het bovenlokale han-
delen geeft mogelijkheden voor een uniforme beleidsvoe-
ring in de regio.

Wij willen:
•   kunnen bepalen op welke schaalgrootte een circulaire 
economie het meest rendabel is. Wat is er al? Wie doet 
wat (de gemeente kan niet alles) en probeer daarbij aan 
te  haken  bij  goede  initiatieven  in  de  regio  of  op  nog 
hoger schaalniveau;

•   dat alle relevante actoren een plaats krijgen bij de tot-
standkoming van beleid ten aanzien van circulariteit en 
de uitvoering ervan.

Wij geven mee:
•   het afvalbeleid tijdig (vóór 2025) te evalueren, waarbij 
bekeken  wordt  in  welke  schaalgrootte  een  circulaire 
economie het meest rendabel is.

18

19

