Visie vrijetijdseconomie Deurne 2030

Maak kennis met de Deurnese Helden, het bijzondere 
Peellandschap en de Brabantse gezelligheid!
Februari 2021 | Deurne

Voorwoord wethouder

22

“Wat ga jij dit weekend doen? Even er tussenuit? Ik ga lekker doen waar 
ik zelf zin in heb!” Zo maar wat kreten die ik vaak hoor als het gaat over 
vrije tijd. Vrije tijd associëren we vaak met leuke dingen beleven en 
ontspanning zoeken. Op welke manier dan ook. 

Op het moment dat ik dit voorwoord schrijf, zitten we midden in de 
greep van het onzichtbare COVID-19-virus. Dat heeft naast de zorgen 
om de gezondheid van onszelf en onze omgeving ook een grote 
invloed op onze (vrijetijds-)economie. Hoe erg weten we op dit 
moment nog niet, maar dat het flinke impact heeft weten we zeker.

Er is tegelijkertijd een heel ander effect door het virus. Iedereen –
letterlijk in de hele wereld – is meer aangewezen op zijn of haar eigen 
leefomgeving. Ook in onze vrije tijd. Het laat ons meer dan anders 
onze eigen omgeving zien met de ogen van een recreant. Laat dat nou 
net de blik zijn die nodig is voor deze visie op de vrije tijd.

Er liggen namelijk economische kansen om te groeien in de 
vrijetijdsector. Zowel vanuit een ‘traditioneel’ economisch perspectief 
als vanuit een breder welvaartperspectief. Met het ‘traditioneel’ 
economisch perspectief bedoel ik het BBP; het bruto 
binnenlandsproduct, oftewel wat is de financiële toegevoegde waarde, 
hoeveel euro’s levert het ons op? 

Cijfers geven aan dat de vrijetijdssector in de Peel minder hard groeit 
dan in andere delen van het land. Dit moet wat mij betreft veranderen. 
Dat bereik je niet vanzelf en een heldere koers in de vorm van een visie 
draagt daaraan bij. Als het ons namelijk lukt om meer aantrekkelijke 
vrijetijdsmogelijkheden te bieden, en de mogelijkheden die we hebben 
beter te etaleren, kunnen we rekenen op meer recreanten. En deze 
zijn over het algemeen bereid om geld uit te geven voor ontspanning 
en vertier. Daardoor groeit de sector en daar verdienen onze bedrijven 
en hun medewerkers de kost mee.

Maar ook vanuit het bredere welvaartperspectief is het goed om een 
duidelijke visie te hebben op de vrijetijdsector. Hierbij kijken we 
namelijk naast de welvaart ook naar het welzijn. Zo is het belangrijk dat 
onze inwoners in de nabijheid kunnen ontspannen en genieten van 
een goede kwaliteit van de leefomgeving. Niet alleen in deze 
bijzondere tijd, maar altijd. Daarmee maken we ons gebied 
aantrekkelijk om te wonen, dragen we bij aan het welzijn van onze 
inwoners en versterken we het vestigingsklimaat.

De noodzaak om de vrijetijdseconomie meer aandacht te schenken 
neemt in mijn ogen ook toe. We zitten namelijk midden in een periode 
met grote economische verschuivingen in onze gemeente en regio. Zo 
is de agrarische sector volop in beweging, de effecten van Brainport

3

komen letterlijk tot in de haarvaten van de regio en ook algemene ontwikkelingen (zoals 
robotisering) hebben invloed op de economie van de toekomst. De vrijetijdseconomie is een 
groeisector waar kansen liggen én waar nog veel waarde te behalen is. 

We bezitten namelijk enkele parels en groeidiamanten die de vrijetijdseconomie juist een 
boost kunnen geven. Kijk maar naar de pracht van de Peel en de aantrekkingskracht die deze 
natuur heeft op recreanten en onze inwoners. Kijk ook naar onze culturele helden en de 
verhalen die ons gebied interessant maken. En vergeet ook niet de kracht in onze 
gemeenschap om fantastische evenementen te organiseren waarmee we kunnen laten zien 
wat Brabantse gezelligheid in de praktijk inhoudt.

Ook al is het financieel op dit moment geen eenvoudige tijd; een heldere koers helpt om de 
financiële middelen die we hebben strategisch in te zetten. Zo kunnen we de economische 
kansen van de vrijetijdseconomie meer dan nu gaan verzilveren. Rome is ook niet in een dag 
gebouwd. En Deurne is – gelukkig – met zijn 1300 (!) jaar ook nog niet uitontwikkeld!

Dank aan alle mensen die betrokken zijn geweest bij de opstelling van deze visie. Uw inbreng is 
soms glashelder en niet altijd fijn om te horen, maar altijd constructief en positief over de 
mogelijkheden en kansen die er zijn. Laten we samen gaan bouwen aan een sterkere 
vrijetijdseconomie in de gemeente Deurne. 

Wethouder
drs. Marinus Biemans

Samenvatting

4

Aanleiding

Ambitie vrijetijdseconomie Deurne: 

“Een groeiende vrijetijdseconomie die bijdraagt aan een 

prettig woon-en leefklimaat, door het Peellandschap en de 

kernen aantrekkelijker, meer beleefbaar en levendiger te 

maken met routes, musea en evenementen die de verhalen 

vertellen van Deurne(se helden).” 

De vrijetijdseconomie is een sector die kansen biedt om te groeien. 
Kansen om aantrekkelijker te worden voor recreanten maar ook voor 
onze eigen inwoners en de verbetering van het vestigingsklimaat. 
Kansen die we nu deels nog laten liggen. Voor het verzilveren van deze 
kansen is een breed gedragen visie van belang. Op welke thema’s en 
doelgroepen gaan we de komende jaren inzetten? Wat voor recreanten 
trekt de gemeente Deurne vooral aan? En hoe kunnen we daar handig 
op inspelen? Deze visie vrijetijdseconomie is het resultaat van een 
zorgvuldig ingestoken traject met belanghebbenden, onder 
begeleiding van ZKA Leisure Consultants. 

Hierbij is in eerste instantie de vraag gesteld: waar staan we nu en wat 
kenmerkt ons (analyse)? Om vervolgens met de sector aan de slag te 
gaan met de vraag: waar willen we naartoe met onze 
vrijetijdseconomie (visievorming)? Bijgaande ambitie verwoordt deze 
koers, waarbij met een heldere positionering en ontwikkellijnen 
invulling wordt gegeven aan deze visie.

Samenvatting (vervolg)

5

Positionering

Deze ambitie voor de vrijetijdseconomie van Deurne bestaat uit de 
(verdere) positionering langs drie waarden:

1. Brabantse Waarden, gezelligheid en gastvrijheid
Deurne staat onder andere bekend om de Brabantse warmte, 
gezelligheid, heerlijk eten en drinken en vele evenementen en 
activiteiten. We bieden streekproducten aan en verleiden de 
verblijfsgast met aantrekkelijke arrangementen. We kijken naar 
mogelijkheden om huidige evenementen om te vormen tot een 
toeristisch prospect en deze te promoten via Visit Brabant, regionale 
marketing en de VVV’s. Het hoge ons-kent-ons gehalte zorgt namelijk 
voor een groot organiserend vermogen en initiatieven die van onderuit 
groeien. 

2. Peelbeleving, natuur
Recreanten zoeken in gemeente Deurne vaak de rust, het groen en de 
natuur op. Onze gemeente heeft prachtige en diverse natuur, een

uitgebreid routenetwerk voor onder andere wandelen, fietsen, 
mountainbiken, mennen en veel mogelijkheden om van deze natuur te 
genieten. Daarom zetten wij de komende jaren in op het verbeteren 
van de natuurbeleving, met in het bijzonder de Peelbeleving. Maar 
Peelbeleving gaat verder dan alleen routestructuren en natuurschoon. 
Het gaat ook over de historie en transformatie van het landschap, 
zoals ontginningen en de Peelrandbreuk, en hoe we deze thema’s 
zichtbaar beleefbaarder maken.

3. Deurnese Helden, cultuur
Deurne en haar kerkdorpen hebben een uniek cultureel verleden met 
bekende Deurnese helden. We laten bewoners en bezoekers 
kennismaken met de bijzondere historie van bijvoorbeeld 
streekromans, muziek en beeldende kunst. Door storytelling, theater, 
educatie en slimme verwijzingen creëren we trots bij onze bewoners 
en doorvertelwaarde voor onze bezoekers. 

Samenvatting (vervolg)

6

Ontwikkellijnen

We gaan deze positionering 
verbeteren via de volgende vier 
ontwikkellijnen met daaraan 
gekoppelde doelen (zie figuur):
• Ontwikkellijn 1: Organisatie
• Ontwikkellijn 2: Omgeving
• Ontwikkellijn 3: Dagrecreatie
• Ontwikkellijn 4: Logiesaanbod

Deze ontwikkellijnen en 
bijbehorende doelen realiseren we 
samen met ondernemers, de 
(regio)marketingorganisaties en 
andere betrokkenen. 

1 Thema’s Perspectief de Peel: 

1. Weidse Natuur; 2. Boerenleven; 3. Kastelen en Musea; 
4. Goed eten en Drinken; 5. Bruisende Evenementen

Doelen organisatie: 
1. Deurne onderscheidt en profileert zich als 

Doelen omgeving: 
1. Aantrekkelijk landschap en goede 

cultuurdorp in de Peel via ‘Deurne Palet van 
de Peel’ 

2. Aansluiten waar mogelijk op regionale 
ontwikkelingen via Perspectief de Peel1

3. Verbeteren gemeentelijke (gastvrije) 

dienstverlening

verbindingen

2. Meer mogelijkheden tot Peelbeleving
3. Versterking van het dorpse, gezellige karakter 

van de diverse kernen 

Organisatie

Omgeving

Logies 
aanbod

Dag-

recreatie

Doelen logiesaanbod: 
1. Een vitaal verblijfsaanbod 
2. Beschikken over bijzondere 

kwalitatieve (kleinschalige) accommodaties 
die goed aansluiten op de kernwaarden

Doelen dagrecreatie: 
1. Faciliteren lokale initiatieven 

(vrijwilligers en ondernemers) 
die passen bij positionering

2. Versterking van 

vrijetijdsvoorzieningen vanuit 
behoefte bewoners

Samenvatting (vervolg)

7

Ruimtelijke vertaling visie op vrijetijdseconomie

Deze vrijetijdsvisie vormt een onderlegger voor de nog op te stellen 
omgevingsvisie. We maken onderscheid in een viertal zones: Centrum 
Deurne, Zandbos en Biesdeel, Gebied Peelvenen en Dal van de 
Astense Aa. 

Ook andere zones in Deurne hebben toeristisch potentieel. In veel van 
deze zones staat de natuur echter centraal. Daarom moet wel 
aandacht zijn voor de ruimtelijke kwaliteit en behoud van de 
kernwaarden rust, ruimte en natuur. Nieuwe initiatieven dienen goed 
ruimtelijk inpasbaar te zijn. 

Met name in het centrum van Deurne is er ruimte voor samenkomst 
en gezelligheid. Het is daarmee de ideale zone vanuit toeristisch 
perspectief. Het centrum vormt het start-, rust- en eindpunt voor vele 
recreanten, die hier genieten van al het moois en lekkers dat Deurne 
te bieden heeft. 

In deze zones staat vaak het behoud en doorontwikkeling van het 
landschap centraal met oog op natuurherstel. De balans tussen 
recreatie, natuur, waterhuishouding en agrarische activiteiten is 
daarom in deze zones erg belangrijk. 

8

Inhoud

Deel A: Visie vrijetijdseconomie
Hoofdstuk 1. Inleiding
1.1 
1.2  Kaders

Inleiding

Hoofdstuk 2. Uitgangspunten, kansen en ontwikkelrichtingen
2.1  Centrale kansen en opgaven
2.2  SWOT
2.3  Confrontatiematrix

Inleiding

Hoofdstuk 3. Visie en ambitie vrijetijdseconomie Deurne
3.1 
3.2  Visie op de toekomst
3.3  Ambitie en ontwikkellijnen Deurne 2030

Inleiding

Hoofdstuk 4. Ruimtelijke vertaling visie
4.1 
4.2  Uitgangspunten ruimtelijke vertaling
4.3  Deurne in 4 zones

10
11
12
14

17
19
20
21

22
23
24
31

41
42
43
44

Inhoud (vervolg)

Deel B: Bijlagen
Bijlage 1: Analyse – vrijetijdseconomie Deurne in beeld
Bijlage 2: Samengesteld toeristisch product
Bijlage 3: Procesverantwoording
Bijlage 4: Overzicht geraadpleegd beleid en onderzoek
Bijlage 5: Achtergrond Leefstijlvinder

49
50
60
61
62
63

9

10

A

Deel A

Visie vrijetijds-
economie

711

01

Inleiding

1.1 Inleiding

Inleiding
In Zuidoost-Brabant, midden in de Peel ligt onze gemeente Deurne. Een tocht op de 
fiets of te voet voert je langs cultuurhistorie en natuur zoals de Deurnese Peel, bossen 
en een (agrarisch) landschap waarin de akkers en beekdalen (soms met wat hulp) nog 
te herkennen zijn. De gemeente telt vijf dorpen: Deurne, Helenaveen, Liessel, Neerkant, 
Vlierden. Ook kent de gemeente verschillende buurtschappen met ieder een eigen 
identiteit. Via de Peel, de ligging aan de grens met Limburg, de nabijheid van Helmond 
en met Duitsland en België op geringe afstand, is de gemeente Deurne vervlochten met 
haar omgeving. En binnen deze omgeving speelt de toeristische sector een belangrijke 
(en steeds belangrijkere) rol. Zo kan toerisme bijdragen aan de lokale economie o.a. op 
gebied van (nieuwe) voorzieningen, de transitie agrarische sector, werkgelegenheid 
(zowel direct als indirect), bestedingen en cultureel/evenementenaanbod.

Aanleiding: Behoefte aan nieuwe visie
Binnen de gemeente en de sector bestaat de behoefte aan het ontwikkelen van een 
nieuw kader en perspectief voor de vrijetijdssector in de gemeente. Het huidige 
programma stamt uit 2009 en is aan actualisatie toe. Ook hebben er in de afgelopen 
jaren diverse ontwikkelingen plaatsgevonden die van invloed zijn op het functioneren 
van- en vooral ook kansen bieden voor- de vrijetijdseconomie in Deurne. Denk hierbij 
aan de doorontwikkeling van Brainport Eindhoven, de groei die de toeristische sector 
doormaakt en de intensivering van lokale en regionale samenwerkingsverbanden. Aan 
de andere kant vormen de (gedwongen) transitie

812

De vrijetijdseconomie 
draagt bij aan de brede 
welvaart, lokale 
economie, werk-
gelegenheid en 
bestedingen

van de agrarische sector, het leegstaande voormalige Hippisch Centrum Deurne en de 
toenemende leegstand in het centrum van Deurne voorbeelden van opgaven die sterk in 
relatie staan met de toeristisch-recreatieve sector in Deurne. Door met een frisse blik naar het 
fenomeen toerisme en recreatie in Deurne te kijken, krijgen we in beeld hoe de sector er op 
het moment voor staat. Aanvullend biedt dit de basis om een gewenst toekomstbeeld te 
ontwikkelen (visie) en samen te bepalen: waar willen we naartoe met onze vrijetijdseconomie?

Aanpak
De gemeente heeft ZKA Leisure Consultants gevraagd om het traject inhoudelijk en 
procesmatig te begeleiden. In nauwe samenwerking met gemeente, ondernemers, VVV, 
kennispartners en betrokkenen is in verschillende processtappen naar deze gedragen visie 
toegewerkt2. Het creëren van draagvlak, het (durven) benoemen van zwakke punten, 
excelleren op aanwezige kwaliteiten en het maken van scherpe keuzes vormden belangrijke 
uitgangspunten in het opstellen van deze visie. We willen alle betrokkenen bedanken voor hun 
inzet, ideeën, gedeelde kennis en plezierige samenwerking, met een bijzonder dankwoord aan 
de leden van de klankbordgroep en aanwezigen bij de brede toeristische sessie.

Gedurende het proces om tot deze visie te komen werd heel Nederland en dus ook Deurne 
zwaar getroffen door de Coronacrisis. De toeristische sector die aan de vooravond stond van 
het nieuwe seizoen ging op slot en bij de afronding van deze visie is nog onduidelijk wanneer 
de sector weer ‘normaal’ kan functioneren. Wel duidelijk is dat de sector en gemeente een 
harde klap hebben gehad. Deze visie biedt in ieder geval koers en strategische keuzes, om 
naar de toekomst toe te bouwen aan een (nog) sterkere vrijetijdseconomie.

2 Zie bijlage 3 voor een overzicht van de processtappen

913

Hoe is deze visie vrijetijdseconomie opgebouwd?
• H1 biedt de beleidskaders en uitgangspunten 

die gelden voor deze visie

• H2 geeft een samenvatting van de analyse 

(zie bijlage 1) weer aan de hand van een 
SWOT, waarna de bijbehorende 
confrontatiematrix als opmaat geldt voor de 
visie

• H3 vormt de visie voor de Deurnese 

vrijetijdseconomie en de ambitie voor 2030

• H4 biedt een ruimtelijke vertaling van de visie, 

met hierin per zone de belangrijkste 
uitgangspunten voor toekomstige 
ontwikkelingen

Tenslotte vormen de analyses over de opbouw 
van de sector, doelgroepen (o.a. leefstijlen), 
trends en ontwikkelingen en diverse sessies en 
interviews belangrijke bouwstenen voor deze 
visie. De belangrijkste resultaten van deze 
bouwstenen staan weergegeven in bijlage 1.

1014

1.2 Kaders

Versterken toerisme niet als doel, maar als instrument
In 2018 heeft NBTC Holland Marketing Perspectief 2030 gelanceerd, 
een nieuwe visie op de bestemming Nederland. Het belangrijkste 
uitgangspunt in dit perspectief is: toerisme is een instrument om de 
Nederlandse identiteit te versterken, leefbaarheid en sociale cohesie 
te bevorderen, duurzaamheidsdoelstellingen te halen en 
werkgelegenheid, inkomen en zelfstandigheid te creëren. Hierbij 
moeten zowel, bewoners, bezoekers als bedrijven profiteren. 

Ook het recent gepubliceerde rapport ‘Waardevol Toerisme’ (2019) van 
Rli3 koerst op deze perspectiefwisseling waar toerisme als instrument 
en niet als doel op zich wordt gezien. Met andere woorden: Op welke 
manieren kan toerisme bijdragen aan (lokale) doelstellingen in Deurne 
(ook voor bedrijven en bewoners)? En hoe zorgen we ervoor dat de 
leefbaarheid niet onder druk komt te staan maar juist wordt versterkt, 
bijvoorbeeld in het zuidoosten van de gemeente rondom de Peel (waar 
op piekmomenten drukte door toerisme en recreatie kan ontstaan)?

3 Zie ‘Transitieprogramma Ruimte voor kansen’ (Deurne, 2017)
4 Rli: Raad voor de leefomgeving en infrastructuur

Transitie agrarisch buitengebied
Landelijk wordt er veel aandacht en discussie gewijd aan de agrarische 
sector en intensieve veehouderij in het bijzonder. Deze discussie is 
vrijwel één op één te vertalen naar en van toepassing op Zuidoost-
Brabant en gemeente Deurne in het bijzonder. 

Gemeente Deurne telt anno 2020 circa 400 agrarische locaties, met 
name intensieve veehouderijen. De verwachting is dat binnen 10 jaar 
een grote groep agrariërs zal stoppen met hun bedrijf. Agrariërs (met 
name binnen de intensieve veehouderij) worden geconfronteerd met 
veranderende regels omtrent onder andere stalaanpassingen, uitstoot 
van stikstof en ammoniakregels. Veel agrariërs willen, of kunnen deze 
stappen niet maken waardoor ze stoppen met hun bedrijf. 

De gemeente Deurne biedt de stoppende agrariërs nieuwe 
perspectieven door middel van omschakelmogelijkheden die 
opgenomen zijn in het bestemmingsplan ‘Derde herziening 
bestemmingsplan Buitengebied’, in de Nota Ruimte voor Dynamiek en 
in de onlangs vastgestelde bouwstenen. De (voormalige) agrarische 
locatie omzetten naar een bestemming voor vrijetijdseconomie vormt 
hierbij één van de kansen.

1115

Perspectief de Peel is 
bestuurlijk en sectoraal 
omarmd door de 
betrokken 
gemeenten

Perspectief de Peel 2030
Eind 2020 is door de Brabantse Peelgemeenten5 het Perspectief de Peel 2030 
omarmd. In deze visie wordt een toekomstbestendige ontwikkeling van de Peel als 
toeristisch recreatief gebied geschetst. De focus moet hierbij liggen op het aanjagen 
van aanbodinnovatie en het organiseren van marketing rondom een vijftal themalijnen 
met o.a. de volgende kenmerken:
• De Weidse Natuur (rust, groen, ruimte, wandelen, fietsen, bijzonder vergaderen)
• Boerenleven (voedsel, verkoop streekproducten, overnachten bij de boer)
• Kastelen en Musea (kasteelmusea en -ruïnes, monumenten, tuinen, groen)
• Goed Eten en Drinken (culinair, horeca, terrassen, vergaderen)
• Bruisende Evenementen (beeldbepalende en kleinschalige festivals, inzet van 

vrijwilligers)

Dit Perspectief de Peel is niet alleen bestuurlijk, maar ook sectoraal omarmd. In het 
kader van Perspectief de Peel is er een nieuwe toeristische website opgezet en is er 
een duidelijk strategisch gebiedsverhaal ontwikkeld. Daarnaast geven regiomarketeers 
met betrokkenen uitvoering aan de marketing themalijnen van het Perspectief. 
Gedurende het opstellen van onze visie is er nauwgezet aansluiting gezocht bij dit 
regionale perspectief. De thema’s sluiten goed aan op de ontwikkelrichtingen in deze 
visie en daar waar mogelijk biedt dit goede kansen voor samenwerkingsverbanden op 
regionaal vlak. 

5 Brabantse Peelgemeenten Someren, Asten, Deurne, Helmond, Laarbeek en Gemert-Bakel

1216

Lokale kaders
Binnen de gemeente gelden ook enkele kaders die van toepassing zijn 
voor de vrijetijdseconomie. De vrijetijdseconomie vormt een sector die 
in relatie staat met verschillende beleidsvelden. Enkele relevante 
kaders worden hierna kort toegelicht.

Toekomstvisie 2030: In Deurne is het prettig wonen en leven
Zoals in de infographic (zie bijlage 6) is weergegeven, is de ambitie om 
gemeente Deurne te profileren als ‘woon- en leefgemeente bij uitstek’. 
De thema’s in deze toekomstvisie variëren van bereikbaarheid tot 
woningvraag en voorzieningenaanbod. Aansluitend op het Perspectief 
2030 van NBTC zien we het als kernopgave om deze visie 
vrijetijdseconomie sterk aan te laten sluiten op de doelstellingen 
binnen deze toekomstvisie.

Integrale centrumvisie Deurne
In 2019 is in samenwerking met Rho adviseurs een visie en 
actieprogramma uitgewerkt om [1] leegstand in het centrum tegen te 
gaan; [2] functies te mengen en [3] te zorgen voor aantrekkelijkere 
verbindingsstraten. Vanzelfsprekend sluiten de doelstelling in deze 
visie vrijetijdseconomie aan bij de ambities binnen deze centrumvisie.

CultuurKader 2020
Naast de maatschappelijke en artistieke waarde van cultuur, vormt ook 
de economische waarde van cultuur een belangrijke kans in relatie tot 
recreatie en toerisme. De belangstelling voor cultuuraanbod groeit. Als 
de gemeente hier op inspeelt, levert dit een bijdrage aan de 
werkgelegenheid, blijven culturele voorzieningen in stand en ontstaat 
combinatiebezoek met bijvoorbeeld horeca of 
overnachtingsmogelijkheden. Met behulp van de cultuursubsidie 
ondersteunen we lokale initiatieven en evenementen, die ook goed zijn 
voor het vrijetijdsaanbod. Cultuur vormt een belangrijk onderdeel van 
het DNA van Deurne en verdient lokaal, maar ook zeker regionaal en 
provinciaal de nodige aandacht. Het verder (kunnen) slijpen van onze 
culturele parels geeft ons kleur en is daarmee een groot goed.

Aanvullend zijn uitgangspunten uit diverse andere beleidsnotities (of 
op te stellen beleidsnota’s) of -onderzoeken integraal opgenomen en 
afgestemd binnen deze visie vrijetijdseconomie. Denk hierbij aan het 
huisvestingsbeleid arbeidsmigranten, evenementenvergunningen of 
het raadsprogramma. Voor een compleet overzicht van geraadpleegde 
beleidsstukken en onderzoeken, zie bijlage 4.

1317

02

Uitgangspunten, 
kansen en 
ontwikkel-
richtingen

1418

Uitgangspunten voor visie vrijetijdseconomie

De beschreven kaders vormen samen het raamwerk waarbinnen deze 
visie vrijetijdseconomie is opgesteld. Op basis van deze kaders en 
gesprekken met betrokkenen (zowel gemeentelijk als met de sector) is 
een zestal uitgangspunten te destilleren. Deze zes uitgangspunten 
vormen de basis en zijn integraal onderdeel van de analyses en de 
visie:

1. Toerisme is geen doel op zich, maar een instrument om bij te 
dragen aan lokale doelstellingen. Dit betekent dat de visie niet alleen 
gericht is op bezoekers, maar dat ook bewoners en bedrijven moeten 
profiteren van de ontwikkelingen. Deze visie vrijetijdseconomie focust 
zich dan ook niet alleen op toeristen, maar nadrukkelijk ook op onze 
eigen bevolking en inwoners van de regio (zie bijlage 1, analyse 
doelgroepen).

2. De visie draagt bij aan de gezamenlijke gebiedsstrategie binnen de 
Peel waarbij wordt ingezet op het doorontwikkelen van Peelbeleving en 
sterker vermarkten van de Peel als regio.

3. Toerisme vormt een van de mogelijkheden rondom transitie 
buitengebied, maar is geen heilige graal. De opgave voor transformatie 
van agrarische bedrijven in het buitengebied is groot en toerisme en 
recreatie vormen een mogelijk alternatief om inkomsten te genereren. 
Tegelijkertijd is niet ieder bedrijf geschikt voor deze transformatie en 
dient de gewenste transformatie ook te passen binnen de bestaande 
regelgeving.

5. Toerisme wordt ingezet voor het versterken van het centrum van 
Deurne. Aan de hand van de centrumvisie (2019) wordt gewerkt aan 
een bruisend en gastvrij centrum. De vrijetijdseconomie kan bijdragen 
aan het versterken van het verblijfsgebied en deze visie is er derhalve 
op gericht om aan te sluiten op de ambities in de centrumvisie.

6. De toerist bezoekt een gebied om te genieten van alles wat er in de 
omgeving te zien en beleven is. Een toerist ziet geen 
gemeentegrenzen. Daarom sluit Deurne aan bij regionale 
ontwikkelingen en kijken we over onze gemeente- en provinciale 
grenzen heen. 

2.1 Centrale kansen en opgaven

De analyses van de toeristische sector, doelgroepen en trends en 
ontwikkelingen (zie bijlage 1), zijn gecombineerd met inzichten uit de 
locatiebezoeken, interne sessie met de gemeente en de participatie van de 
sector (via de klankbordgroep en de sessies)6. Hieruit volgt de SWOT-
analyse op de volgende pagina, waar in de sterkten, zwakten, kansen en 
bedreigingen voor de vrijetijdseconomie van Deurne in één beeld zijn 
samengevat. 

Na het maken van een SWOT-analyse is het vervolgens interessant om de 
sterkten en zwakten te confronteren met de kansen en bedreigingen. Deze 
zogenaamde confrontatiematrix geeft inzicht in de centrale kansen en 
opgaven: waar kan Deurne groeien, wat kan Deurne versterken en waar 
moet Deurne zich juist verdedigen of zelfs functies terugtrekken. De 
centrale kansen en opgaven vormen tevens het startpunt van hoofdstuk 3: 
Visie en ambitie vrijetijdseconomie Deurne.

1519

Sterkten

Zwakten

Groeien 

Versterken 

Confrontatiematrix

Verdedigen 

Terugtrekken 

Confrontatiematrix, ZKA

n
e
s
n
a
K

 

n
e
g
n
i
g
i
e
r
d
e
B

6 Zie bijlage 3 voor de volledige procesverantwoording

Sterkte

Zwakte

• Ligging binnen Peelgebied zorgt voor aantrekkelijk landschap binnen handbereik

• Dagrecreatieve toeristische trekkers ontbreken 

• OV-verbinding centrum Deurne (met name treinstation is onderscheidend in Peel)

• Vanuit recreatief-toeristisch oogpunt onaantrekkelijke zone buitengebied (veel 

20

• Ligging t.o.v. Helmond/Eindhoven

2.2 SWOT

• Uitgebreid routenetwerk (wandelen, fietsen, mountainbike, mennen) dat zorgt 

voor verbindingen met de regio (Stedelijk Gebied Eindhoven en Noord-Limburg)

intensieve veehouderijen)

• Weinig slechtweervoorzieningen (seizoensgebonden)

• Onbenutte gebieden met toeristische potentie (Groene Peelvallei, Hippisch 

• Kunstenaarsverleden (Toon Kortooms, Wiegersma, Antoon Coolen etc.)

Centrum Deurne)

• Deurne-centrum vervult binnen gemeente centrale verzorgingsfunctie met ruim 

• Geen uitgesproken DNA / toeristisch profiel 

horeca-, winkel- en evenementenaanbod

• Brabantse gastvrijheid en sfeer

• Beperkte regionale en (boven)provinciale samenwerking (bijvoorbeeld met 

aanbod in Noord-Limburg) 

• Lokale betrokkenheid en sociale cohesie (evenementen, vrijwilligerswerk)

• Beperkt aanbod voor zakelijke markt

• Relatief divers verblijfsaanbod (veel verschillende typen en trekkers Fletcher & 

• Enkele Natura 2000-gebieden zijn beperkt of niet toegankelijk/beleefbaar

Roompot)

Kans

• Toerisme is groeimarkt (short-breaks en dagrecreatie)

• Transitie landbouwsector/intensieve veeteelt

Bedreiging

• Leegstandsontwikkeling winkelgebieden/centra

• Concurrentie vele andere plattelandsgemeenten

• Ontwikkeling nieuwe natuurgebieden (vernatting/planvorming rondom Peelvenen)

•

(Negatieve publiciteit over) intensieve landbouw Zuidoost-Brabant 

• Herbestemming/herpositionering locatie Hippisch Centrum Deurne

• Vitaliteit verblijfsrecreatie onder druk door oneigenlijk gebruik

• Verblijfsrecreatie Noord-Limburg als groeimarkt

• Cultureel aanbod en voorzieningen onder druk

• Cross-sectorale verbindingen (bijvoorbeeld gezondheidszorg)

• Behoefte stedelijke consument om te onthaasten

•

(Behoefte) intensivering samenwerking binnen Peel

• Groei economie & aantal inwoners Zuidoost-Brabant door o.a. Brainport Eindhoven

• Overflow hippische activiteit Horst aan de Maas en Peel en Maas

2.3 Confrontatiematrix

Sterkten

Zwakten

1721

Ontwikkelen herkenbaar profiel Peelbeleving en Deurnese 
Helden. Herkenbare volkscultuur (bekende lokale namen) 
zichtbaar maken en benutten om (nieuwe) toeristische 
doelgroepen te trekken en trots eigen bewoners/DNA door te 
ontwikkelen (ambassadeurschap)
Doorontwikkeling diversiteit verblijfsaccommodaties met 
name met bijzondere (kleinschalige) kwaliteits-accommodaties
Selectieve doorgroei evenementen tot aantrekkelijk 
toeristisch interessant prospect
Doorontwikkeling Groene Peelvallei tot samenhangende 
toeristisch-recreatieve zone (i.s.m. Helmond)

-

-

-

Confrontatiematrix

Versterken
-

Buitengebied en natuurbeleving door aantrekkelijkheid van het 
buitengebied te verbeteren en beleefbaarheid te vergroten van 
natuurgebieden (routes en toegankelijkheid)  
Versteviging dagrecreatief aanbod met bijvoorbeeld 
slechtweervoorziening, toeristische trekker (voor toeristen en 
lokale bevolking) en/of inspelen op groeiende zakelijke markt 
Brainport
Regionale samenwerking door verbinden aanbod met aanbod in 
omgeving en promotie

-

-

Groeien
-

n
e
s
n
a
K

 

n
e
g
n
i
g
i
e
r
d
e
B

Verdedigen
- Continueren centrumaanpak met aandacht voor het verleiden 

Terugtrekken
-

n.v.t. 

en verlengen verblijfsduur van toeristen door sterke 
horecafunctie, start/rustpunt routes (ook voor groepen) en 
evenementen

- Monitoren en naleven procesafspraken vitale verblijfs-

accommodaties (gericht op tijdelijk niet-recreatief gebruik ten 
gunste van vitalisering park naar recreatief gebruik) 

1822

03

Visie en ambitie 
vrijetijdseconomie 
Deurne

Wie het verleden van 
dit gebied begrijpt, kan 
ook werken aan de 
toekomst ervan

1923

3.1 Inleiding

Uit de confrontatiematrix komen een aantal kansrijke strategieën 
voort. Dit hoofdstuk geeft hierop een vervolg en geeft één 
samenhangend toekomstscenario voor onze vrijetijdseconomie. 

In de volgende paragraaf 3.2 geven we onze visie op de toekomst 
weer. Wat zijn de opgaven waarmee we aan de slag gaan? En hoe 
willen we ons positioneren, lokaal en regionaal? 

Vervolgens leggen we in paragraaf 3.3 de ambitie vast en lichten we 
aan de hand van vier ontwikkellijnen toe hoe we deze ambitie 
werkelijkheid willen laten worden. Deze ontwikkellijnen zijn gebaseerd 
op het toeristisch samengesteld product (zie bijlage 2), waarbij de 
omgeving, het aanbod (dag- en verblijf) en de bijbehorende organisatie 
idealiter compleet, kwalitatief goed en samenhangend is.

2024

3.2 Visie op de toekomst

Toeristisch-recreatief Deurne staat voor een aantal 
belangrijke opgaven...

Zoals uit voorgaande kaders en analyses naar voren komt staan we 
voor een aantal belangrijke opgaven op toeristisch-recreatief gebied. 
Waar willen we naartoe met toeristisch-recreatief Deurne? Welke 
uitgangspunten stellen we hiervoor? En aan welke knoppen kunnen we 
draaien om dit te bereiken? De analyses en sessies gedurende het 
proces vormen een belangrijke spiegel om naar de huidige situatie te 
kijken en geven tevens een doorkijk op welke elementen in de 
toekomst moeten worden bijgestuurd. Hierbij houden we in ieder 
geval rekening met de volgende vijf kernopgaven:
1. Hoe zorgen we voor een toeristisch meer herkenbaar profiel 

(regionaal en lokaal) en positief imago?

2. Hoe kunnen we toerisme inzetten om andere (beleidsmatige) 

doelstellingen te behalen?

3. Hoe zorgen we voor een uitgebreidere dagrecreatieve- en vitale 

verblijfssector?

4. Wat zijn perspectieven voor gebieden met toeristische potentie?
5. Welke samenwerkingen (lokaal, regionaal en provinciaal) moeten 

versterkt worden?

1. Hoe zorgen we voor een toeristisch meer herkenbaar profiel 
(regionaal en lokaal) en positief imago?
Deze tweeledige kernopgave vormt een belangrijk onderdeel voor het 
toeristisch-recreatieve product van Deurne. Enerzijds heeft Deurne nu 
slechts een beperkte toeristische herkenbaarheid. De zogenaamde 
etalage is niet rijk gevuld en nog niet sterk met elkaar verbonden. Dit 
zorgt ervoor dat bezoekers (zowel uit de regio als verblijfsgasten) geen 
goed beeld hebben van wat ‘toeristisch-recreatief Deurne’ inhoudt. 
Met Perspectief de Peel 2030 (regionaal) en Palet van de Peel (lokaal) 
zijn de afgelopen periode belangrijke stappen gezet op het gebied van 
beeldvorming en thematische activiteiten. 

Anderzijds lijdt toeristisch-recreatief Deurne onder de algemene 
beeldvorming van Deurne, waarbij de agrarische sector (met name 
intensieve veehouderij) een belangrijke beeldbepaler is. Dit is zonde, 
want we zijn zo veel meer dan de intensieve veehouderij. Door het 
maken van gerichte keuzes in routing, locaties voor ontwikkeling en 
verrassende combinaties kunnen toekomstige gasten dit ook ervaren, 
waardoor ook aan een positiever imago wordt gewerkt.

2125

2. Hoe kunnen we toerisme inzetten om andere (beleidsmatige) doelstellingen te behalen (zie kader 
raadsprogramma)? In lijn met Perspectief Nederland 2030, zien we de ontwikkeling van toerisme niet 
als doel op zich. We zien het als een middel voor sociaaleconomische impulsen, waarbij met name 
bewoners en ondernemers in onze gemeente profiteren. Om toeristische potentieel volledig te 
benutten is het belangrijk om te blijven investeren in de landschappelijke basiskwaliteit en de 
beeldkwaliteit van de gebouwde omgeving. De recreant wil wandelen of fietsen door mooie natuur 
met aantrekkelijke dorpen. Daarnaast leidt toerisme tot een betere recreatieve infrastructuur, meer 
mogelijkheden voor toeristen en bewoners om natuurgebieden te beleven, het behouden en 
versterken van cultuurhistorisch aanbod, een divers aanbod aan evenementen en een bruisend 
centrum. Hierbij houden we ook nadrukkelijk rekening met de toegankelijkheid van het toeristisch-
recreatief aanbod, waarbij koppelingen met bijvoorbeeld zorg en gezond leven voor de hand liggen.

3. Hoe zorgen we voor een uitgebreidere dagrecreatieve- en vitale verblijfssector? 
Het dagrecreatieve aanbod binnen onze gemeente is beperkt, zeker bij slecht weer. Het centrum van 
Deurne en de uitgebreide natuur vormen de twee belangrijkste trekkers. Tegelijkertijd zijn sociaal-
culturele voorzieningen het Cultuurcentrum en Museum de Wieger afhankelijk van subsidies. Nieuwe 
ondernemingen, initiatieven en coöperaties ontplooien zich wel, maar hebben ondersteuning nodig 
om tot wasdom te komen. Tegelijkertijd is het zaak om over onze gemeentegrenzen heen te kijken en 
kansrijke combinaties te zoeken. 

Het verblijfsaanbod verdient op enkele onderdelen een kwaliteitsslag. Zo wordt het enige 
vakantiepark in Deurne slechts deels toeristisch gebruikt. Met Fletcher, enkele groepsaccommodaties 
en kleinschalig verblijfsaanbod beschikt de gemeente over een divers aanbod (zie bijlage 1). Door 
ruimte te bieden voor hoogwaardig (kleinschalig) aanbod en ondernemers te ondersteunen kan een 
impuls worden gegeven aan het verblijfsaanbod.

Raadsprogramma 2018-2022
Het raadsprogramma biedt in combinatie met 
de toekomstvisie 2030 inzicht in de prioriteiten 
voor onze gemeente. En aan welke thema’s en 
doelstellingen de vrijetijdseconomie kan 
bijdragen. Zo ziet de gemeente kansen om in 
het buitengebied ruimte te bieden voor 
maatwerk en experimenten, voor een 
aantrekkelijk landschap en een sterk en 
levensvatbaar centrum. Zowel bewoners als 
bezoekers profiteren van veilige en snelle 
fietsverbindingen en de toegankelijkheid van het 
openbaar vervoer. Aanvullend kan de binding 
met Deurne worden versterkt voor jeugd, 
jongeren, volwassenen en senioren. ‘Er moet 
wat te doen zijn’. Op het gebied van 
voorzieningen kan gezocht worden naar slimme 
combinaties, zijn er kansen voor het genereren 
van werkgelegenheid en stimuleren we 
toeristisch-recreatieve ondernemers om 
bedrijfsprocessen meer circulair in te steken 
(zoals lokaal produceren en verkopen van 
agrarische producten, waarbij de klant 
bijvoorbeeld een ‘eigen’ melkkan heeft die 
bijgevuld kan worden).

2226

4. Wat zijn perspectieven voor gebieden met toeristische potentie?
De gebieden met toeristische potentie worden vooral bepaald door hoe de omgeving eruit ziet. 
Nodigt de omgeving uit tot wandelen, fietsen, mennen of mountainbiken, dan heeft het gebied meer 
toeristisch potentieel. We moeten daarom blijven inzetten in het aantrekkelijk houden en 
aantrekkelijker maken van het landschap. 

Daarnaast beschikt Deurne over het leegstaande Hippisch Centrum en over de Groene Peelvallei, 
welke nu gezien worden als ‘slapende toeristische gebieden’. Zij hebben wel veel toeristische 
potentie. Het bosrijke gebied, het Berkendonk-ven, Bospark de Bikkels (waarmee succesvol 
procesafspraken voor vitalisering zijn gemaakt) en de uitgebreide routestructuren bieden kansen om 
van dit gebied een recreatieve toegangspoort van Deurne te maken.

5. Welke samenwerkingen (lokaal, regionaal en provinciaal) moeten versterkt worden? 
Een sterk toeristisch product kenmerkt zich door samenwerking op verschillende schaalniveaus. 
Denk daarbij aan de bestaande samenwerking op ‘peelniveau’ (Perspectief de Peel 2030), de 
verhouding met Stedelijk Gebied Eindhoven (ook Helmond), maar ook samenwerking over de 
provinciegrens met aanbod in Limburg. Tegelijkertijd blijft het zaak om lokaal onderscheidend te zijn 
en het eigen DNA / identiteit te versterken en in de schijnwerpers te zetten. Hier ligt een taak voor 
gemeente, maar vooral ook voor ondernemers in bijvoorbeeld het verbinden van aanbod, 
arrangementen et cetera. Gedurende het traject is samengewerkt met een klankbordgroep (zie 
bijlage 3). Zonder direct onnodige overlegstructuren in te richten, is het denkbaar dat deze groep 
betrokkenen ook in de toekomst zal fungeren als klankbord voor eventuele ontwikkelingen.

7

Structuurvisie centrumgebied Groene Peelvallei (2011)

... waarbij een heldere positionering 
van belang is voor de toekomst 

Vanzelfsprekend is het belangrijk om bewust te 
zijn van de eerder genoemde opgaven. Deze 
visie vormt een belangrijk koersdocument voor 
de komende jaren, waarbij een goede 
positionering van belang is. Welke kansen zien 
we en willen we verzilveren? Hoe willen we ons 
profileren? Toekomstige ontwikkelingen vinden 
plaats binnen, en dragen bij voorkeur bij, aan 
deze positionering.

De positionering van Deurne bestaat uit de drie 
waarden die voor Deurne gelden, waarbij het 
geen kwestie is van ‘of…of’ is, maar van ‘en…en’. 
Deze drie onderdelen versterken elkaar en zijn 
in de praktijk met elkaar verbonden. Hiermee 
zorgen we niet alleen voor een herkenbaarder 
imago, maar leggen we ook de verbinding op 
diverse schaalniveaus. Zo werken we samen 
met betrokken partijen (VVV, ondernemers) om 
gericht doelgroepen aan te spreken en 
producten te ontwikkelen. 

2327

Deurnese Helden
(cultuur)
Palet van de Peel

Peelbeleving
(natuur)
Perspectief de Peel 2030

Brabantse waarden
(gezelligheid en gastvrijheid)
Lokale en regionale marketing

Figuur: kernwaarden positionering Deurne

Brabantse waarden
gezelligheid en gastvrijheid

2428

Deurnese Helden
(cultuur)
Palet van de Peel

Peelbeleving
(natuur)
Perspectief de Peel 2030

Brabantse waarden
(gezelligheid en gastvrijheid)
Lokale en regionale marketing

Brabantse waarden als basis voor alles dat Deurne heeft te bieden
Een imago dat als een warme deken over de hele provincie ligt, maar ook nadrukkelijk geldt voor ons. 
Met de vele horeca, evenementen en activiteiten is er in iedere kern de mogelijkheid om elkaar op te 
zoeken en te treffen. De bewoners van onze gemeente ervaren de Brabantse waarden en dorpse 
gezelligheid uit de eerste hand. We zorgen voor een goede zichtbaarheid van ons activiteiten- en 
evenementenaanbod en dit aanbod is doordrenkt van datgene wat het Brabantse zo bijzonder maakt: 
Goed eten en drinken, gezelligheid en sfeer. Dit blijven we uitdragen. Voor bewoners is dit heel 
gewoon en het is zaak om hen te blijven verrassen. Voor bezoekers betekent dit een aangename 
kennismaking op het gebied van gastronomie en activiteiten. Dit houdt in dat lokale/streekproducten 
worden aangeboden en de verblijfsgast met een aantrekkelijk arrangement en voor een goede prijs 
kan worden verzien in drank en spijs. Met (zichtbaarheid van) evenementen kan de verblijfsgast tevens 
verleid worden om bijvoorbeeld het centrum van Deurne of Liessel te bezoeken. 

Kenmerkend is ook de sterke sociale cohesie en lokale betrokkenheid. Deze kernkwaliteit is niet 
meteen zichtbaar, maar wel heel belangrijk. Het hoge ons-kent-ons gehalte zorgt voor een groot 
organiserend vermogen en initiatieven die van onder uit groeien (denk aan evenementen). Hierbij kan 
worden gerekend op verenigings- en vrijwilligersenergie. Activiteiten die klein starten kunnen 
doorgroeien tot een interessant toeristisch prospect. We faciliteren en zoeken naar mogelijkheden om 
ons aanbod onder deze waarden via Visit Brabant, maar ook via regionale marketing en lokaal via de 
VVV’s in de etalage te zetten.

Peelbeleving
natuur

2529

Deurnese Helden
(cultuur)
Palet van de Peel

Peelbeleving
(natuur)
Perspectief de Peel 2030

Brabantse waarden
(gezelligheid en gastvrijheid)
Lokale en regionale marketing

De Peel als belangrijk uitgangspunt voor de Deurnese identiteit en natuurbeleving
De Peel zit in het DNA van Deurne. Het gebied geniet vooral lokaal/regionaal veel bekendheid en als 
echte Peelgemeente vormt de Peel een belangrijk ‘Selling Point’ van Deurne. Zoals in de analyse 
(bijlage 1) aangegeven komt circa 60-70% van de dagrecreatieve bezoeken van mensen uit de regio. 
Natuur is en blijft een belangrijke reden om te recreëren. Daarom moeten we blijven investeren in 
onze landschappelijke basiskwaliteit en daarmee aantrekkelijke natuur voor onze recreanten creëren. 
Deurne heeft veel mooie natuur, die versterkt wordt met een uitgebreid routenetwerk. 
Routegebonden recreatie zoals wandelen, fietsen en mennen biedt de uitgelezen mogelijkheid om van 
de Peel te genieten. Hier willen we op blijven inzetten en de Peelbeleving verder versterken. 

Maar Peelbeleving is meer dan alleen routes en natuurschoon en gaat ook in op de historie en 
transformatie van het landschap (ontginningen, peelrandbreuk). Het dorpse karakter van de diverse 
kernen vormt een belangrijk onderdeel van de identiteit. ‘Wie het verleden van dit gebied begrijpt, kan 
ook werken aan de toekomst ervan’. De ecologische structuur vormt het uitgangspunt en de 
onderscheidende waarde en dient behouden/versterkt te worden. 

We zetten vol in op het versterken van de Peelbeleving en de regionale ambitie om de Peel te 
ontwikkelen tot een sterk merk. Dit houdt in dat we aansluiten op ‘Perspectief de Peel 2030’. We 
verbinden ons aan de vijf themalijnen en zorgen ervoor dat het aanbod zichtbaar is in deze etalage. 

Deurnese Helden
cultuur

2630

Deurnese Helden
(cultuur)
Palet van de Peel

Peelbeleving
(natuur)
Perspectief de Peel 2030

Brabantse waarden
(gezelligheid en gastvrijheid)
Lokale en regionale marketing

Deurnese Helden en de culturele identiteit als lokaal onderscheidende waarde
Deurne onderscheidt zich binnen de Peel met een authentiek volkscultureel verleden. Toon Kortooms, 
Ernst Janz, Monic Hendrickx, Davy Denkers en Antoon Coolen zijn zomaar een greep uit het rijke 
bestand van nationale iconen in de cultuursector die hun wortels in Deurne hebben. Dit DNA gaan we 
nog sterker etaleren. 

We vertalen dit DNA naar de kernwaarde ‘Deurnese Helden’. Dit is echter breder dan alleen de 
Deurnese Helden en omvat de culturele identiteit van Deurne in de volle breedte. Kunst en cultuur zit 
in ons DNA. We willen voortbouwen op dit DNA en een klimaat organiseren om dit DNA verder te 
vertalen naar het hedendaagse. Dit houdt in dat we de verhalen van de Deurnese Helden levend 
maken en etaleren via bijvoorbeeld Palet van de Peel.

We laten bewoners en bezoekers kennismaken met deze bijzondere historie van bijvoorbeeld 
streekromans, muziek en beeldende kunst. Door verhalen te vertellen, theater, educatie en slimme 
verwijzingen creëren we trots bij onze bewoners en doorvertelwaarde voor onze bezoekers. We 
faciliteren en denken mee met initiatieven die hieraan bijdragen en spelen in op de cultuur-minnende 
bezoeker en bewoner, met evenementen zoals de boekenbeurs en de Nacht van het Witte Doek. De 
enorme kennis en database van de Heemkundekring en musea zoals Techniek met een Ziel zijn 
tenslotte erg belangrijk om de culturele identiteit uit te dragen. 

3.3 Ambitie en ontwikkellijnen 

2731

Deurne 2030

Waar willen we naartoe...

De positionering vertalen we naar een 
heldere ambitie. Uitgangspunt van deze 
ambitie is dat zowel bewoner, bedrijf als 
bezoeker profiteren van de ontwikkeling 
van de vrijetijdseconomie. Natuur, cultuur 
en lokaal DNA vormen de rode draad 
waarlangs we de vrijetijdseconomie de 
komende jaren gaan ontwikkelen (zie 
ontwikkellijnen). De positionering helpt 
betrokken partijen dan ook om deze 
ontwikkeling te vullen.

Ambitie Deurne in 2030

Een groeiende vrijetijdseconomie die bijdraagt aan een 

prettig woon- en leefklimaat,

door

het Peellandschap en de kernen aantrekkelijker, meer 

beleefbaar en levendiger te maken met routes, musea 

en evenementen die de verhalen vertellen van 

Deurne(se helden).

Ontwikkellijnen

Organisatie

Omgeving

1.

4.

2.

3.

Logiesaccommodaties

Dagrecreatie

Doelen organisatie: 
1. Deurne onderscheidt en profileert zich 

als cultuurdorp in de Peel via ‘Deurne 
Palet van de Peel’

2. Aansluiten waar mogelijk op regionale 
ontwikkelingen via Perspectief de Peel

3. Verbeteren gemeentelijke (gastvrije) 

dienstverlening

2832

Doelen omgeving: 
1. Aantrekkelijk landschap en goede 

verbindingen

2. Meer mogelijkheden tot Peelbeleving
3. Versterking van het dorpse, gezellige 

karakter van de diverse kernen 

Organisatie

Omgeving

Logies
aanbod

Dag-

recreatie

Doelen logiesaanbod: 
1. Een vitaal verblijfsaanbod 
2. Beschikken over bijzondere 

kwalitatieve (kleinschalige) 
accommodaties die goed aansluiten op 
de kernwaarden

Doelen dagrecreatie: 
1. Faciliteren lokale 

initiatieven (vrijwilligers en 
ondernemers) die passen 
bij positionering
2. Versterking van 

vrijetijdsvoorzieningen 
vanuit behoefte bewoners

... en hoe gaan we deze ambitie 
verwezenlijken?

Om de ambitie tot uitvoering te brengen 
formuleren we een viertal ontwikkellijnen8. 
Per ontwikkellijn zijn in de figuur rechts 
doelstellingen geformuleerd. Deze 
doelstellingen vloeien voort uit de 
voorgaande analyses, locatiebezoeken, tal 
van gesprekken, interviews en sessies met 
inwoners, ambtenaren en ondernemers uit 
Deurne. Ze geven handen en voeten aan
waar we als gemeente naartoe willen en 
prioriteit heeft. 

In de volgende paragrafen worden per 
ontwikkellijn de doelstellingen nader 
toegelicht en voorzien van enkele 
voorbeelden of denkrichtingen.

8 Ontwikkellijnen zijn opgesteld op basis van het toeristisch 

samengesteld product (zie bijlage 2). Hierin wordt aangegeven dat de 
kwaliteit van het toeristisch product in een gebied wordt bepaald 
door de organisatie, omgeving en logies- en dagrecreatief aanbod. 
Deze staan in relatie tot elkaar en versterken elkaar.

Ontwikkellijn:
Organisatie

Doelstellingen:

1. Deurne onderscheidt en profileert zich 

als cultuurdorp in de Peel via ‘Deurne 
Palet van de Peel’

2. Aansluiten waar mogelijk op regionale 

ontwikkelingen

3. Verbeteren gemeentelijke (gastvrije) 

dienstverlening

2933

Doelstellingen 1 en 2: Deurne onderscheidt en profileert zich als cultuurdorp in de 
Peel via ‘Deurne Palet van de Peel’ en sluit waar mogelijk aan op regionale 
ontwikkelingen
Zoals in de positionering naar voren komt vormt de Peel een belangrijk onderdeel 
van de Deurnese identiteit. Op regionaal gebied vinden er verschillende 
ontwikkelingen plaats wat betreft de positionering van de Peel via ‘Perspectief de 
Peel 2030’. We sluiten aan bij de vijf themalijnen (Weidse Natuur, Boerenleven, 
Kastelen en Musea, Goed Eten en Drinken, Bruisende Evenementen) in deze visie 
en zorgen ervoor dat ons aanbod zichtbaar is binnen deze regionale 
promotiestrategie. 

Tegelijkertijd is het belangrijk om lokaal onderscheidend te zijn, waarbij we in de 
marketing ook richting Limburg kijken. We omarmen de keuze van het 
marketingmerk Deurne Palet van de Peel en vullen dit beeldmerk met thema’s uit 
deze visie (bijv. Deurnese Helden, Peelbeleving, culturele evenementen, loeren bij 
de boeren, nostalgie in het hedendaagse etc.). Als gemeente dragen we dit 
beeldmerk ook uit en nemen het op in bijvoorbeeld onze e-mailhandtekening. Door 
middel van het zichtbaar maken van het DNA (Deurnese Helden en de Peel) via 
storytelling en het benoemen van elementen kan de positionering versterkt 
worden. De streekverhalen en cultuurhistorie vormen hiervoor een uitstekende 
basis en samen met betrokkenen zoeken we naar mogelijkheden om dit uit te 
dragen naar onze bewoners en bezoekers. Met de cultuursubsidie ‘Verhaal van 
Deurne’ ondersteunen we projecten die hieraan bijdragen.

Ontwikkellijn:
Organisatie

Doelstellingen:

1. Deurne onderscheidt en profileert zich 

als cultuurdorp in de Peel via ‘Deurne 
Palet van de Peel’

2. Aansluiten waar mogelijk op regionale 

ontwikkelingen

3. Verbeteren gemeentelijke (gastvrije) 

dienstverlening

3034

Doelstelling 3: Verbeteren gemeentelijke (gastvrije) dienstverlening
We faciliteren ontwikkelingen in de vrijetijdseconomie en nieuwe initiatieven. Dit 
houdt in dat we in een vroeg stadium op zakelijke en integrale wijze meedenken en 
aangeven of het idee kansrijk is, waarbij we ook oog hebben voor de belangen van 
de omgeving. Er is een duidelijk aanspreekpunt en een duidelijke procedure voor 
ondernemers die iets nieuws willen starten of hun bestaande onderneming willen 
omvormen. Daarnaast wijzen we de ondernemer op andere partijen wanneer wij 
het idee hebben dat zij wat voor elkaar kunnen betekenen. 

De VVV vervult daarnaast een belangrijke rol in de gastvrije dienstverlening, in het 
presenteren en communiceren van aanbod en het voorzien van informatie aan 
bezoekers. Zij vormt het eerste aanspreekpunt voor toeristen en recreanten die op 
zoek zijn naar nieuwe belevenissen en weet precies wat er in Deurne en omgeving 
te doen is.

Ontwikkellijn:
Omgeving

Doelstellingen:

1. Aantrekkelijk landschap en goede 

verbindingen

2. Meer mogelijkheden tot Peelbeleving
3. Versterking van het dorpse, gezellige 

karakter van de diverse kernen 

3135

Doelstellingen 1: Aantrekkelijk landschap en goede verbindingen
Natuur is en blijft een belangrijke reden om te recreëren. Daarom vinden we het 
belangrijk om te blijven investeren in onze landschappelijke basiskwaliteit en 
daarmee aantrekkelijke natuur voor recreanten creëren. Deurne beschikt over een 
uitgebreid routenetwerk. We brengen het routenetwerk verder op orde en 
optimaliseren het knooppuntennetwerk. Met behulp van thematische routes 
(bijvoorbeeld aansluitend op regionale thema’s) wordt de aantrekkelijkheid en 
herkenbaarheid van routes vergroot.

Daarnaast is Deurne een relatief grote gemeente, waarbij niet ieder gebied even 
toeristisch aantrekkelijk is. Met name het gebied tussen Deurne en de Peelvenen 
beschikt over veel intensieve veehouderij en is aangemerkt als primair agrarisch 
gebied. Er lopen ook routes door dit gebied. Deze willen we aantrekkelijker maken 
of eventueel knooppunten verleggen, zodat de recreant ook hier een positieve 
ervaring heeft. Voor voormalige agrarische bedrijven in Deurne zien we toerisme als 
kans om een nieuw verdienmodel te creëren. De ondernemer is hierbij aan zet en 
de gemeente faciliteert.

Ontwikkellijn:
Omgeving

Doelstellingen:

1. Aantrekkelijk landschap en goede 

verbindingen

2. Meer mogelijkheden tot Peelbeleving
3. Versterking van het dorpse, gezellige 

karakter van de diverse kernen 

9 Hierbij is het denkbaar dat we de samenwerking aan met lokaal betrokkenen 

(ondernemer, Staatsbosbeheer) opzoeken om afspraken te maken over de realisatie 
van de video. We staan hierbij open voor initiatieven.

3236

Doelstellingen 2: Meer mogelijkheden tot Peelbeleving
We willen de mogelijkheden tot Peelbeleving vergroten, met de volle aandacht voor 
natuurbehoud, natuurconservering en brandveiligheid. Er wordt de komende jaren stevig 
geïnvesteerd in de natuur en deze natuurontwikkeling kan ook leiden tot een betere 
natuurbeleving en een aantrekkelijker gebied. We zoeken constant naar de balans tussen 
natuurbehoud en –conservering en recreatieve mogelijkheden. Soms hoeft men het gebied 
helemaal niet in om er toch van te kunnen genieten. Vanuit natuurbeleving staan we positief 
tegenover initiatieven die hieraan bijdragen. Te denken valt aan de realisatie van een 
uitkijktoren. We zijn ons er van bewust dat een uitkijktoren geen direct economisch resultaat 
oplevert, wel onderhoud vraagt, maar sterk bijdraagt aan het totaalproduct en past binnen de 
ambitie rondom Peelbeleving. Qua ontwerp denken we aan een verwijzing naar het patroon 
van de Liesselse Boerenkuilen die geleidelijk overgaan in de rechthoekige ontveningen om de 
identiteit en verbinding met het gebied verder te versterken. Deze moet goed inpasbaar zijn 
in de omgeving, financieel haalbaar zijn en bewoners en bezoekers de kans geven om de Peel 
vanuit een hoger niveau te beleven. 

Aanvullend staan we open voor vernieuwende mogelijkheden om bewoners en bezoekers 
verder (digitaal) kennis te laten maken met onze parels. Natuurbeleving heeft een positief 
effect op de gezondheid, ook als dit virtueel is. Zo zien we kansen voor verbinding met 
andere sectoren (denk aan een ervaring voor ouderen in een verzorgingstehuis of juist 
leerlingen op onze scholen). Hierbij valt bijvoorbeeld te denken aan een korte 360-graden 
video (virtual reality) met de Peel als decor9. 

Ontwikkellijn:
Omgeving

Doelstellingen:
1. Aantrekkelijk landschap en goede 

verbindingen

2. Meer mogelijkheden tot Peelbeleving
3. Versterking van het dorpse, gezellige 

karakter van de diverse kernen 

3337

Doelstellingen 3: Versterken dorpse, gezellige karakter van de diverse kernen
Onze kernen vormen het hart van het dorpse karakter wat Deurne zo kenmerkt. De 
markt in Deurne is het toonbeeld van dit dorpse, gezellige karakter en ook in de 
andere kernen Liessel, Neerkant, Vlierden en Helenaveen weten ze wat gastvrijheid 
en gezelligheid is. Bewoners, initiatiefnemers, horeca en verenigingen creëren deze 
gezelligheid. Als gemeente willen initiatieven faciliteren die bijdragen aan Brabantse 
gezelligheid, Peelbeleving en Deurnese Helden. We zorgen ervoor dat de ruimtelijke 
omgeving op orde is (schoon, heel & veilig) en continueren de centrumaanpak voor 
het centrum van Deurne, waarbij wordt ingezet op een compacter centrum, mix van 
wonen, werken, winkelen, verblijven en aantrekkelijkere verbindingsstraten. Ons 
culturele erfgoed draagt aanzienlijk bij aan sfeer en beleving en het uitgangspunt is 
dan ook dat dit behouden en versterkt wordt. 

Ontwikkellijn:
Dagrecreatie

Doelstellingen:

1. Faciliteren lokale initiatieven (vrijwilligers 

en ondernemers) die passen bij 
positionering

2. Versterking van vrijetijdsvoorzieningen 

vanuit behoefte bewoners

3438

Doelstellingen 1: Faciliteren lokale initiatieven (vrijwilligers en ondernemers) die passen bij 
positionering
De dagrecreatieve sector is beperkt in Deurne en we vinden het belangrijk dat er ‘iets te doen’ is. 
We kiezen ervoor om deze ontwikkeling van onderaf te stimuleren. Dit houdt in dat we niet onze 
middelen gaan inzetten voor het actief werven van een grote toeristische trekker of evenement, 
maar juist lokale initiatieven en ondernemers ondersteunen om te groeien en/of te 
professionaliseren (bijvoorbeeld Tuinpad van mijn Vader). Hiermee wordt aangehaakt op de 
lokale betrokkenheid, het hoge ons-kent-ons gehalte en het organiserend vermogen. We zien 
mogelijkheden voor kleinschalige evenementen om door te groeien naar toeristisch prospect, 
eventueel voor niches (denk aan oldtimertreffen of zomerfeesten) en versterken de 
samenwerking met betrokken partijen en vrijwilligersorganisaties in de culturele sfeer. Indien 
een toeristische trekker meldt, staat de deur altijd open om de mogelijkheden voor realisatie 
samen te onderzoeken (zie H4 deelgebieden).

Tenslotte is inspelen op de zakelijke markt (i.c.m. Deurne station, bereikbaarheid met de auto en 
ligging t.o.v. Stedelijk Gebied Eindhoven) kansrijk, vooral voor bijzondere vergaderlocaties, 
organiseren van bijeenkomsten, evenementen et cetera. 

Doelstellingen 2: Versterken vrijetijdsvoorzieningen vanuit behoefte bewoners
Deze visie vrijetijdseconomie heeft als uitgangspunt dat eigen bewoners moeten profiteren van 
de voorgestelde ontwikkelingen, rekening houdend met de behoefte aan groen, rust en ruimte 
vanuit de bevolking. Dit houdt in dat we oog en oor hebben voor signalen vanuit onze eigen 
bewoners.

Ontwikkellijn:
Verblijfsrecreatie

Doelstellingen:

1. Een vitaal verblijfsaanbod 
2. Beschikken over bijzondere kwalitatieve 
(kleinschalige) accommodaties die goed 
aansluiten op de kernwaarden

3539

Doelstellingen 1: Een vitaal verblijfsaanbod
Ondanks dat de verblijfssector niet bijzonder groot is, is deze wel divers en is er ‘voor ieder 
wat wils’. Met bijzondere accommodaties, slimme verbindingen met bijvoorbeeld 
arrangementen (ook met dagrecreatie) kan Deurne een belangrijk startpunt worden voor 
verblijfsgasten. Het is zaak om als ondernemer in te blijven spelen op de veranderende 
behoeften van de consument. Dit vraagt investeringen (uitstraling, kwaliteit bieden), visie 
(scherpe keuze doelgroep, bijpassende voorzieningen) en kennis (digitalisering, nieuwe 
manieren van bezoekers benaderen). Hier willen we als gemeente graag in meedenken en 
eventueel in de vorm van kennisdeling ondersteunen.

Bospark de Bikkels heeft bijzondere aandacht. Het toeristisch gebruik van dit vakantiepark 
staat onder druk en we houden dan ook een vinger aan de pols voor deze voorziening. Er 
zijn, als gevolg van een goed proces met betrokkenen, duidelijke procesafspraken gemaakt 
tussen Roompot, de gemeente en de buurt (Samen Vlierden). Hierin staat opgenomen dat 
Bospark de Bikkels tijdelijk een maximum aantal arbeidsmigranten mag huisvesten. Dit met 
als doel om de opbrengsten uit deze tijdelijke zakelijke verhuur in te zetten voor de 
restyling van De Bikkels. Deze afspraken zijn een goed voorbeeld van de manier waarop we 
met betrokkenen knelpunten/problemen willen oppakken. Streven is om samen te komen 
tot een kwalitatief beter verblijfsaanbod.

Ontwikkellijn:
Verblijfsrecreatie

Doelstellingen:

1. Een vitaal verblijfsaanbod 
2. Beschikken over bijzondere kwalitatieve 
(kleinschalige) accommodaties die goed 
aansluiten op de kernwaarden

3640

Doelstellingen 2: Beschikken over bijzondere kwalitatieve (kleinschalige) 
accommodaties die goed aansluiten op de kernwaarden
Toekomstige bezoekers zijn meer en meer op zoek naar kwalitatieve ervaringen en 
overnachtingsmogelijkheden, met een hoge doorvertelwaarde (zie trends en 
ontwikkelingen in bijlage 1). Doorontwikkeling van aanbod dat hier op aansluit is 
kansrijk voor Deurne. In Deurne vindt je geen hoge hoteltorens of massale 
campings. In de basis kiezen we voor kleinschaligheid met bij voorkeur een 
bijzonder karakter dat past bij het DNA van Deurne.

Overnachtingsmogelijkheden die de Peelbeleving versterken (natuurhuisje), in een 
kunstobject of in een dorpskern (overnachten bij de boer of een bijzondere locatie) 
bieden kans om op deze behoefte in te spelen en bij te dragen aan de 
positionering. De gemeente denkt aan de voorkant mee met initiatiefnemers over 
de mogelijkheden en inspireren daar waar mogelijk (bijvoorbeeld bij de opening 
cultureel-toeristisch seizoen of een kennissessie). Uitdaging voor verblijfsaanbieders 
is om de bezoekers wegwijs te maken in wat er in Deurne en omgeving is te doen. 
We ondersteunen hierbij door in samenwerking met VVV een (digitale) 
flyer/programmaboekje te blijven verzorgen van Deurnese evenementen.

4341

04

Ruimtelijke 
vertaling visie

In Deurne worden vier 
gebieden onderscheiden 
met potentie voor 
toerisme en 
recreatie

42

4.1 Inleiding

Deze toeristische visie vormt een belangrijke bouwsteen voor de op te 
stellen omgevingsvisie. Hierin staat de dialoog met betrokkenen 
centraal, waarbij uitgangspunten worden geboden voor toekomstige 
ontwikkelingen. Dit hoofdstuk geeft de belangrijkste uitgangspunten 
voor nieuwe initiatieven weer. Daarnaast wordt een uitwerking van de 
verschillende zones met toeristisch perspectief in gemeente Deurne 
gegeven.

In gemeente Deurne worden vier gebieden onderscheiden met 
potentie voor toerisme en recreatie. De gebieden worden regelmatig 
gebruikt voor toerisme en recreatie en zijn onderdeel van diverse 
routenetwerken. Zo dragen de kernen bij aan de positionering 
‘Brabantse gezelligheid’  en zijn de natuurgebieden aantrekkelijk om te 
wandelen, fietsen, mennen en mountainbiken.

In alle vier de gebieden is het belangrijk om de landschappelijke 
basiskwaliteit, de beeldkwaliteit van de gebouwde omgeving en de 
routestructuren te blijven verbeteren. Denk hierbij aan snelfietspaden, 
verleggen routes bij agrarisch tussengebied, aanleg van een 
groenstrook of kwalitatieve ruimtelijke ingrepen zoals het aantrekkelijk 
en levendig maken van het fietspad.

4.2 Uitgangspunten ruimtelijke vertaling

4544

Algemene uitgangspunten nieuwe initiatieven
De gemeente zet in op een groeiende vrijetijdseconomie die zorgt voor een prettig 
woon- en leefklimaat. Zo vinden we het belangrijk om het Peellandschap en de kernen 
aantrekkelijker, meer beleefbaar en levendiger te maken met routes, musea en 
evenementen die de verhalen vertellen van Deurne(se helden) en de culturele 
identiteit van Deurne. Om deze ambitie te kunnen borgen letten we erop dat nieuwe 
initiatieven passen binnen en bijdragen aan deze visie. Per zone gelden specifieke 
uitgangspunten (zoals toegelicht in de volgende paragrafen), maar voor de hele 
gemeente geldt een aantal uitgangspunten:

• We vinden het belangrijk dat initiatieven bijdragen aan het behoud en mogelijke 

versterking van bestaande (economische) functies en voorzieningen

• We letten erop dat het initiatief een kwaliteitsimpuls geeft aan het bestaande 

aanbod

• Het nieuwe initiatief speelt bij voorkeur in op een probleem of kans van het gebied 

en draagt bij aan de toeristische positionering (Brabantse waarden/ Peelbeleving/ 
Deurnese Helden) van Deurne

• We vinden het belangrijk dat het initiatief verbindingen legt met bestaand dag-

en/of verblijfsaanbod in Deurne en/of de regio

• We letten erop dat het initiatief in de structuur van het deelgebied past en de 

leefbaarheid van de omgeving (met name bewoners) niet onder druk zet

• Het nieuwe initiatief past bij lokale marketingdoelstellingen en/of draagt bij aan de 

profilering van regio de Peel (Perspectief de Peel).

2.

1.

4.

3.

Figuur: Deelgebieden vrijetijdseconomie Deurne 
(let op: de figuur geeft een indicatie van de ligging van de 
verschillende gebieden en nadrukkelijk geen harde 
begrenzing. De uitwerking staat altijd in relatie tot bestaande 
begrenzing zoals beschermd natuurgebied, de Structuurvisie 
2030 en de op te stellen omgevingsvisie)

4443

4.3 Deurne in 4 zones

Zoals aangegeven is de ruimtelijke vertaling van deze toeristische visie 
bedoeld om een idee te geven van de ligging van de zones met 
toeristische potentie in gemeente Deurne. Kanttekening hierbij is dat 
deze ruimtelijke vertaling nadrukkelijk geen blauwdruk vormt. We willen 
ruimte houden voor dynamiek en de daadwerkelijke 
uitwerking/mogelijkheden is afhankelijk van de specifieke locatie van 
bijvoorbeeld een initiatief. 

Om de ruimtelijke vertaling handen en voeten te geven onderscheiden 
we de volgende vier zones:
1. Centrum Deurne: Dorpse beleving
2. Zandbos en Biesdeel: Bos en heide
3. Gebied Peelvenen: Natuur/Peelbeleving en (kleinschalig) aanbod 
4. Dal van de Astense Aa: Landschappelijke zone met kernen

Per deelgebied geven we een korte beschrijving van de zone, wat het 
toeristisch perspectief is (schaal, karakter, ruimtelijke inpasbaarheid). 
Aanvullend benoemen we enkele gebiedsspecifieke kansen, inclusief 
sprekend voorbeeld.

Zone 1: Centrum Deurne 
Gemoedelijke dorpse beleving

4645

Typering zone: 
In het centrum van Deurne komen verleden en toekomst samen en is er 
alle ruimte voor gezelligheid. Het centrum vormt het start-/rust- en 
eindpunt van diverse routes en vormt het centrum van toeristisch-
recreatief Deurne. Met de markt en het rijke horeca- en 
evenementenaanbod straalt het centrum het dorpse karakter uit. 
Tegelijkertijd liggen er opgaven voor het centrumgebied, waarvoor recent 
een aanpak is opgesteld10 en gewerkt wordt aan een bruisend, gastvrij 
Deurne. 

Toeristische potentie:
• Ruimte voor toeristische initiatieven (zowel dag- als verblijfsrecreatie) 

op verschillende schaalniveaus

• Ruimtelijk inpasbaar en behouden van historische bebouwing
• Gericht op aanbod dat gezelligheid, cohesie en dorpse karakter 

versterkt, waaronder ook evenementen

• Verbinding station-centrum kan versterkt worden

Gebiedsspecifieke kansen:
• Versterking dorpse karakter door continuering 

centrumaanpak Deurne (aantrekkelijke plek om te verblijven) 
en ruimte voor initiatieven die bijdragen aan positionering 
Brabantse waarden, de Peel en Deurnese Helden 

• Versterken van de fysieke bereikbaarheid toeristisch-

recreatief aanbod en landschap via OV, verbinding station-
centrum en bijvoorbeeld goede verhuurstructuur (e-)fiets

• Meedenken in kansen/projecten om DNA (volks)cultuur en 

Deurnese Helden en Peel te benutten en zichtbaar te maken 
d.m.v. benoemen elementen/storytelling 

Denk eens aan...
... mogelijkheden om te overnachten in een rijksmonument?

10 Integrale centrumvisie Deurne ‘samen keuzes maken’, 2019

4.4 Ruimtelijke vertaling per deelgebied

Zone 2: Zandbos en Biesdeel

Bos en heide

4746

Typering zone: 
Gemengd gebied van natuur (routes), agrarische activiteiten en enkele 
(grootschalige) voorzieningen, op de grens met Helmond. In dit gebied is 
de balans tussen rust, natuur en recreatie belangrijk. Het gebied 
kenmerkt zich door voormalige productiebossen en heidevelden en 
wordt doorsneden door enkele beken en routes voor verschillende 
typen van recreatie.

Toeristische potentie:
• Potentieel toeristische verbindingszone tussen Deurne en Helmond.
•

Eventueel ruimte voor grootschalige initiatieven. Hierbij dient 
aandacht te zijn voor de ruimtelijke kwaliteit in combinatie met 
behoud van de kernwaarden (rust, ruimte, natuur)

• Ruimte voor kleinschalige initiatieven die bijdragen aan 

natuurbeleving of routes aantrekkelijker maken

• De gemeente denkt op zakelijke wijze mee indien initiatiefnemers 

met een plan komen dat het gebied toeristisch aantrekkelijker maakt 
en/of versterkt

Gebiedsspecifieke kansen:
• Ontwikkelen toeristisch startpunt met passende 

voorzieningen

• Herontwikkeling van de Bikkels als volledig recreatieve 

•

voorziening
Faciliterende houding ten opzichte van mogelijke ontwikkeling 
Hippisch Centrum Deurne (in lijn met Structuurvisie Deurne), 
met de nadruk op hippische activiteiten en onderwijs, 
studentenhuisvesting en enkele bedrijfswoningen en 
paardgerelateerde vormen van dag- en verblijfsrecreatie met 
horeca en paardgerelateerde detail- en groothandel

Denk eens aan...
... Een (tijdelijke) indoor mountainbikebaan in een leegstaande 

bedrijfshal?

Zone 3: Gebied Peelvenen

Natuur/Peelbeleving

4847

Typering zone: 
Het gebied bestaat uit de Deurnsche Peel, beschermd dorpsgezicht 
Helenaveen en de zone rondom het natuurgebied. In dit gebied staat 
natuurbeleving en het behouden/ontwikkelen van het landschap 
centraal. De balans tussen recreatie, natuur/waterhuishouding en 
agrarische activiteiten is erg belangrijk: dit vraagt om een 
gebiedsgerichte aanpak, waar anno 2021 door verschillende partijen aan 
wordt gewerkt.

Gebiedsspecifieke kansen:
• Behouden/vergroten toegankelijkheid natuurgebieden 

(routes, start- en overstappunten) en recreatieve 
mogelijkheden (bijv. vernatting)

• Verkennen toeristische potentie rondom de Brink 

(zandwingebied)

• Doorzetten onderzoek voor ontwikkeling uitkijktoren

Toeristische potentie:
• Aantrekkelijk landschap en goede verbindingen
•

In de basis kleinschalige toeristische initiatieven (zowel dag- als 
verblijfsrecreatie)
Initiatieven zijn bij voorkeur verweven met het landschap of de kern 
Helenaveen

•

• Gericht op verbetering toegankelijkheid van natuur/landschap
• Ontwikkelingen in lijn met gebiedsgerichte aanpak gebied Peelvenen

Denk eens aan...
... een vergaderlocatie met inspirerend zicht op het peellandschap?

Zone 4: Dal van de Astense Aa
Landschappelijke zone met kernen

5048

Typering zone: 
Beekdal met kernen Liessel, Vlierden en Neerkant, afgewisseld met 
landbouw, bosgebied en cultuurhistorische buurtschappen die over 
historische waarde en identiteit beschikken. Deze zone vormt een 
belangrijke verbinding met het zuidelijk Peelgebied. Het gebied wordt 
regelmatig gebruikt voor recreatie in de natuur en is onderdeel van 
diverse routenetwerken. De kernen dragen bij aan de positionering 
‘Brabantse gezelligheid’ en het gebied wordt zowel gebruikt door 
bewoners als door bezoekers. Het is een aantrekkelijk gebied om te 
wandelen, fietsen, mennen en mountainbiken

Toeristische potentie:
• Grote toeristische potentie, maar wel voor kleinschalige initiatieven
• Dag- en verblijfsrecreatie concentreert zich bij voorkeur in of aan 

rand van dorpskernen, tenzij echt niet anders mogelijk of tenzij voor 
de locatie specifieke bijzondere kwaliteiten gelden

Gebiedsspecifieke kansen:
• Behouden en versterken van het natuurhistorisch landschap
• Mogelijkheden om natuur op speelse wijze beter te beleven 

•

(zoals beweegroutes, stepping-stones etc.)
Stimuleren (kleinschalige) kwalitatieve bijzondere 
accommodaties die passen bij dorpse karakter (overnachten 
bij de boer, cultuurhistorisch waardevolle bebouwing of in 
een kunstobject)

Denk eens aan...
...een evenement in de openlucht met de bosrijke omgeving als decor?

5149

B

Deel B

Bijlagen

5250

Bijlage 1: Analyse –
vrijetijdseconomie 
Deurne in beeld

Eerst bepalen we waar 
we staan, daarna 
kijken we vooruit

5351

Analyse sector, doelgroepen 
en trends

Dit hoofdstuk geeft inzicht in de huidige omvang, samenstelling en 
indeling van de toeristisch-recreatieve sector van de gemeente 
Deurne. We schetsen de identiteit van Deurne, waarna een beeld 
wordt gegeven van de dag- en verblijfssector. Hierbij wordt ingegaan 
op o.a. het aantal overnachtingen en worden de bestedingen aan de 
hand van een benchmark in perspectief geplaatst. Vervolgens wordt 
de huidige markt in beeld gebracht wat betreft doelgroepen die in de 
huidige situatie (anno 2021) worden aangesproken, wat ook een 
belangrijke richtingbepaler is voor de ontwikkeling van aanbod in de 
toekomst. En voor wie. Tenslotte wordt in inzicht gegeven in de drie 
belangrijkste trends en ontwikkelingen die voor toeristisch-recreatief 
Deurne gelden.

5452

Identiteit Deurne

Wat is Deurne...

Zeg je Deurne, dan zeg je de Peel. En de Peel is meer dan enkel de 
huidige Deurnese Peel of de Groote Peel. De Peel is een historisch 
landschappelijk gebied, gevolg van geologische en natuurlijke 
processen (zoals het ontstaan van de Peelrandbreuk) waardoor het 
gebied bijzondere eigen kenmerken en een eigen identiteit heeft. Een 
belangrijk kenmerk hiervan is de transitie die het gebied heeft 
doorgemaakt, mede door de veenontginningen in de afgelopen twee 
eeuwen. Deze veenontginningen zorgden voor de ontwikkeling van het 
huidige landschap, maar ook voor migratiestromen en de groei en 
oprichting van enkele dorpskernen (zoals Helenaveen). 

Buiten de rijke (beschermde) natuurgebieden wordt het beeld bepaald 
door dorpskernen en buitengebied, waarin voornamelijk agrarische 
activiteiten plaatsvinden. Dit agrarisch profiel vormt een belangrijk 
onderdeel van de identiteit van Deurne. De kernen, waaronder Deurne 
zelf, beschikken over een groot ons-kent-ons gehalte, waarbij sprake is 
van een grote lokale betrokkenheid en een sterke sociale cohesie. Dit 
zorgt, in combinatie met een uitgebreid lokaal horeca- en 
evenementenaanbod voor Brabantse gezelligheid en sfeer. In Deurne 
is veel te doen.

Naast de natuur en gezelligheid beschikt Deurne over een bijzonder 
cultuur- en kunstenaarsverleden. Meerdere bekende schrijvers en 
kunstenaars waren gevestigd in Deurne en het gebied komt 
meermaals terug in herkenbare volkscultuur, waarvan ‘Het Dorp’ van 
Wim Sonneveld (geschreven over Deurne) bekend is bij jong en oud. 
Vandaag de dag is dit verleden zichtbaar aan het grote aantal ateliers, 
monumenten en kunstwerken in het gebied. 

Ondanks het bovenstaande beschikt het gebied (nog) niet over een 
uitgesproken toeristisch profiel. Met Palet van de Peel en Perspectief 
de Peel 2030 wordt wel aan deze profilering gewerkt. Maar Deurne en 
toerisme-recreatie zijn niet onlosmakelijk aan elkaar verbonden en 
wordt zowel regionaal noch nationaal als zodanig herkend. Dit geldt 
minder voor de Peel als gebied, dat op regionaal vlak wel degelijk 
bekendheid geniet. Aansluiting op en laden van het beeldmerk de Peel 
staat dan ook al geruime tijd op de regionale agenda. Met de rijke 
natuur, het levendige dorpsleven, cultuur en gebieden met toeristische 
potentie, zoals het Hippisch Centrum Deurne en de Groene Peelvallei, 
zijn er echter absoluut kansen en ruimte om toerisme en recreatie in 
hogere mate onderdeel te maken van de identiteit en profiel van 
Deurne.

Sector in beeld -

Dagrecreatie

5553

Het dagrecreatieve aanbod is 
vooral gericht op de bezoekers 
uit eigen gemeente en omgeving. 
Grote aanbieders met 
aantrekkingskracht op nationaal 
niveau ontbreken.

Totaal aantal horecabedrijven per 10.000 inwoners 

(HorecaDNA, 2019)

0

5

10

15

20

25

30

35

Venray

Someren

Meierijstad

Deurne

Boxmeer

11 Deurne, goed op weg! Inventarisatie van, en advies voor routenetwerken in de 

gemeente Deurne (Viforis, 2018)

Natuur en cultuur vormen belangrijkste beeldbepalers in Deurne
De gemeente beschikt met haar ligging in de Peel over enkele unieke 
landschappen, waarbij er met 542 km aan routenetwerk volop ruimte is voor 
onder andere wandelen, fietsen, mountainbiken en andere vormen van 
routegebonden recreatie11. Het aantal dagtochten wordt geschat op circa 
250.000 per jaar. De routes zijn verbonden met een rijk horeca-aanbod zoals 
Natuurpoort de Peel en diverse (relatief grote) horecavoorzieningen in zowel het 
buitengebied als het centrum van Deurne. Het centrum van Deurne vervult voor 
de gemeente de centrale verzorgingsfunctie met zoals gezegd horeca, winkels, 
evenementen en cultuur.

Deurne beschikt dan ook over een rijke cultuurhistorie, met name op het gebied 
van kunst en volkscultuur. Het cultureel dagrecreatief aanbod vormt dan ook een 
belangrijke kwaliteit. Met Museum de Wieger, het Toon Kortooms Park en de 
relatie met Wim Sonnevelds ‘het Dorp’ wordt deze identiteit zichtbaar gemaakt 
voor zowel kenners als leken, jong en oud. Het cultuurcentrum Martien van 
Doorne in het hart van Deurne vormt het podium voor opkomend talent en 
gevestigde namen.

Grote dagrecreatieve trekkers die bezoekers bovenregionaal aanspreken  
ontbreken echter. Hetzelfde geldt voor evenementen. Hierbij moet gezegd dat 
het relatief kleinschalige evenementenaanbod juist wel heel rijk is in aantallen (er 
is veel te doen) en draag- en organisatiekracht van lokale bewoners. 

Sector in beeld -

Verblijfsrecreatie

5654

De verblijfssector in Deurne is 
relatief klein en leunt wat betreft 
capaciteit vooral op een tweetal 
grootschalige accommodaties. 
De verblijfssector is daarmee 
‘topzwaar’, maar wel redelijk 
divers.

SECTOREN (peiljaar 2018)

# AANBIEDERS OVERNACHTINGEN

B&B

VAKANTIEWONINGEN EN BUNGALOWPARKEN

CAMPING EN CAMPERPLAATSEN

GROEPSACCOMMODATIES

HOTEL / PENSION

TOTAAL

Gegevens toeristenbelasting 2018, bewerkt door ZKA

14

13

6

3

6

42

6.603 

70.265 

5.333 

9.756 

52.948 

144.905 

Topzwaar en divers aanbod
In onderstaande tabel wordt het aanbod in aantal accommodaties en geraamde 
overnachtingen weergegeven. Hierin zien we dat vrijwel alle deelsectoren binnen 
de verblijfssector vertegenwoordigd zijn (uitzondering jachthavens). In gemeente 
Deurne kun je in verschillende typen accommodaties overnachten, variërend 
van kleinschalige B&B, tot (mini)camping, hotels, groepsaccommodaties of een 
vakantiepark. Desondanks springen in het aanbod een tweetal accommodaties 
wat betreft capaciteit eruit. Landelijk opererende merken Fletcher (Kloosterhotel 
Willibrordhaege) en Roompot (vakantiepark De Bikkels) vormen (in potentie) 
twee belangrijke trekkers wat betreft verblijfsaccommodaties in Deurne. Hierbij 
moet gezegd dat in 2018 het aantal werkelijke toeristische overnachtingen (alle 
overnachtingen minus de zakelijke overnachtingen van arbeidsmigranten) op De 
Bikkels nihil was.

Relatief veel arbeidsmigranten
Kijkend naar de gegevens vanuit de toeristenbelasting zien we dat meer dan een 
derde van de overnachtingen plaatsvindt in hotels/pensions. Daarnaast komt uit 
gesprekken naar voren dat het aantal toeristische overnachtingen een vertekend 
beeld geeft door overnachtingen van arbeidsmigranten. Dit geldt met name voor 
de vakantiewoningen en bungalowparken, waarbij we inschatten dat circa een 
derde van de overnachtingen in deze sector niet-toeristisch is van aard.

De totale bestedingen in 
de verblijfssector in 
Deurne bedroegen 
circa € 10,5 miljoen

Benchmark bestedingen verblijfssector (ZKA, 2019)

GEMEENTE

SOMEREN

MEIERIJSTAD

DEURNE

VENRAY

BOXMEER

INWONERTAL

19.120

80.000

32.137

43.571

28.704

BESTEDINGEN 
VERBLIJFSSECTOR
BESTEDINGEN PER 1000 
INWONERS

€ 3.401.000

€ 4.611.000

€ 10.479.000

€ 13.880.500

€ 15.069.000

€ 178

€ 58

€ 326

€ 319

€ 525

12 Wegens gebrek aan beschikbare bezoekersinformatie kan geen realistische raming van bestedingen binnen de dagrecreatieve sector 

worden opgesteld en is derhalve niet opgenomen in deze raming.

5755

Bestedingen verblijfssector in perspectief
Aan de hand van de gerealiseerde logiesprijzen 
en kengetallen zijn de bestedingen in de 
verblijfstoerismesector in gemeente Deurne 
geraamd. De totale bestedingen bedroegen 
circa € 10,5 miljoen in 2018. Aan de hand van 
een benchmark met omliggende gemeenten, 
waarbij gebruik is gemaakt van dezelfde 
onderzoeksmethode en indicatoren, kunnen 
deze bestedingen in perspectief worden 
geplaatst. Hierin zien we dat Deurne in 
vergelijking met soortgelijke gemeenten 
gemiddeld scoort wat betreft bestedingen 
binnen de verblijfsrecreatie. Dit is met name te 
danken aan enkele relatief grote aanbieders, 
zoals Fletcher. Indien de bestedingen binnen 
de dagrecreatieve sector ook zouden worden 
opgenomen, is de verwachting dat het totaal 
relatief laag uit zou komen12. De meerderheid 
van de bezoeken in de dagrecreatieve sector 
bestaat namelijk uit routegebonden recreatie, 
waarvoor een relatief laag bestedingspatroon 
geldt. Grote trekkers met hoge 
bezoekersaantallen en bestedingspatronen 
ontbreken.

5856

Avontuurzoekers

Stijlzoekers

Inzichtzoekers

Rustzoekers

Verbindingszoekers

Harmoniezoekers

Plezierzoekers

100%

90%

80%

70%

60%

50%

40%

30%

20%

10%

0%

6%

16%

12%

19%

17%

17%

14%

7%

16%

11%

18%

17%

17%

15%

11%

17%

11%

17%

12%

12%

19%

Deurne

Regio

Nederland

Figuur: Overzicht leefstijlen Deurne, Regio en Nederland13

Marktverkenning - doelgroepen

Om een beeld te krijgen van de doelgroepen die recreëren en wonen in Deurne maken 
we enerzijds gebruik van de Leefstijlvinder. Dit model gaat uit van de verschillende 
behoeften en motieven die Nederlandse recreanten hebben en bestaat uit zeven 
leefstijlen die de Nederlandse recreant beschrijven (zie bijlage 5 voor nadere 
toelichting). Anderzijds kan op basis van bestaand aanbod en bijbehorende vraag een 
beeld worden verkregen van segmentering, herkomst en bezoekmotieven van toeristen 
en recreanten in Deurne. Met andere woorden: Wie komt er, waar vandaan en waarom? 
Grofweg valt er een tweedeling te maken tussen lokale/regionale bevolking en (verblijfs-
)bezoekers. 

Eigen inwoners en regio
Eigen inwoners en de regio vormen een belangrijke doelgroep, aangezien de 
meerderheid (circa 60-70%) van de dagrecreatieve bezoeken worden afgelegd door 
bezoekers woonachtig op minder dan een half uur reistijd. Aan de hand het 
Leefstijlenmodel kunnen de belangrijkste behoeften en motieven van bewoners van 
Deurne en de regio vergeleken worden met landelijk gemiddelde (zie figuur). Hierin zien 
we dat met name Rustzoekers, Verbindingszoekers en Harmoniezoekers sterk 
vertegenwoordigd zijn in Deurne en regio. Dit beeld komt logischerwijs overeen met de 
beschreven doelgroepen in ‘Perspectief Vrijetijdseconomie De Peel 2030’. Kernwaarden 
die voor deze doelgroep belangrijk zijn gezelligheid, ontmoeten, met elkaar en voor 
elkaar, rust, groen, natuur, ‘doe maar gewoon’, waarbij de eigen vertrouwde omgeving 
de voorkeur heeft. Kernwaarden die goed overeenkomen met het huidige aanbod en 
identiteit van het gebied, zoals de natuur en de sociale verbondenheid.

13 Het gaat hier om de aangrenzende gemeenten Someren, Gemert-Bakel, Asten, Horst a/d Maas, Peel 

en Maas en Helmond

5957

Bezoekers
Op basis van gesprekken met o.a. de VVV en meerdere aanbieders is 
ook een helder beeld verkregen van de bezoekers van buitenaf. Deze 
doelgroep wordt wat betreft segment beschreven als de 55+’er die 
geniet van de cultuur, natuur en rust. Deze bezoekers verblijven in 
hogere kwaliteit kleinschalig verblijfsaanbod. Ook vakantiepark De 
Bikkels zet in op deze doelgroep. Een deel van deze groep is ook op 
pad met (klein-)kinderen; de zogenaamde 3-generatie-uitstapjes. 

Kijkend naar de herkomst, zien we dat dit voornamelijk Nederlandse 
bezoekers zijn. Een klein deel is Duits of Belgisch, waarbij vooral het 
aandeel Belgische bezoekers toeneemt. Wat betreft dagrecreatie 
vormt de Metropoolregio Eindhoven i.c.m. de groeiende 
verblijfsrecreatie in met name Noord-Limburg de belangrijkste 
potentiële markt. Indien het aanbod voldoende interessant is voor

deze markt, kan dat leiden tot toevloeiing vanuit Noord-Limburg. 
Deurne moet het vooral hebben van de toeristische verblijfsbezoeken. 
De zakelijke markt wordt (nog) minimaal bediend, waarbij Fletcher de 
grootste aanbieder is. Circa 35% van de overnachtingen is hier zakelijk. 

De belangrijkste bezoekreden om naar het gebied te komen is absoluut 
de Peel. Daarnaast vormen Fletcher en Roompot een belangrijk 
bezoekmotief. Hierbij wordt een grote groep aangetrokken door 
aanbiedingen en arrangementen die door deze partijen in de markt 
worden gezet. Hierbij vormt de verblijfsaccommodatie de primaire 
bezoekreden, pas daarna wordt gekeken wat er in de omgeving precies 
te doen is. Tenslotte beschikt gemeente Deurne, met onder andere de 
Wieger en aanvullend cultureel aanbod in de omgeving, over 
aantrekkingskracht voor de nichemarkt van kunstminnende bezoekers. 

We lichten de drie meest 
relevante en kansrijke 
trends en ontwikkelingen 
voor Deurne toe

6058

Trends en ontwikkelingen

Vanzelfsprekend is een heel palet van trends en ontwikkelingen van 
invloed op de ontwikkeling van de toeristisch-recreatieve sector in 
Deurne. Hierbij valt te denken aan algemene maatschappelijke trends 
zoals duurzaamheid, de steeds sneller wordende maatschappij en een 
groeiende behoefte aan ontmoeten, delen en onthaasten. 

Sectorspecifiek zien we dat de markt over de gehele linie een 
groeimarkt is. Voor verblijfsrecreatie specifiek vormen shortbreaks, een 
onderscheidende beleving en behoefte aan transparantie over 
bijvoorbeeld prijs, boekingsmogelijkheden en beoordelingen 
belangrijke ontwikkelingen. Voor dagrecreatie zien we dat de 
consument een groeiende behoefte heeft aan authenticiteit en een 
unieke beleving zoekt. Aansluiting op technologische ontwikkelingen, 
onderscheidende concepten en verbinding met de lokale omgeving 
vormen belangrijke succesfactoren voor een onderneming.

Op de volgende pagina brengen we focus aan en lichten we de drie 
meest relevante en kansrijke trends en ontwikkelingen voor Deurne 
nader toe.

Vergrijzing

De groep 65+’ers neemt sterk toe de komende 
jaren. Deze groep heeft over het algemeen veel tijd, 
deels een hoog bestedingspatroon, maar kan ook 
kritisch zijn. Door deze groep op de juiste manier te 
bedienen (hoge kwaliteit, bereikbaar, hoge service, 
makkelijk informatie beschikbaar) vormt deze 
groeiende groep een kansrijke doelgroep voor zowel 
dag- als verblijfsrecreatie in Deurne. Deze groep is 
vaak op zoek naar natuur en/of cultuur, waarop het 
aanbod in Deurne goed is toegesneden. 

6159

Behoefte aan kwalitatieve bijzondere 
belevingen
Bezoekers zijn meer en meer op zoek naar 
activiteiten of verblijfsvormen met een hoge beleving 
en doorvertel-waarde. Een verblijfsvorm met een 
verhaal, of een activiteit die gekoppeld is aan een 
stuk lokale historie, familieverhaal of identiteit maakt 
de ervaring leuker en unieker. Goede voorbeelden 
zijn het Toon Kortooms-pad (koppeling hedendaagse 
activiteit aan historie) of de Ossenbeemd (natuur-
educatiecentrum). Het bieden van een extra beleving 
of zichtbaar maken van historie biedt ook kans om de 
identiteit en DNA te versterken.

Groeiende belangstelling voor 
cultuur(-historie)

Tot aan de corona-periode was er een toename van 
het aantal museumbezoeken en cultuurhistorisch-
interessante bezienswaardigheden. Dit komt onder 
andere door de vergrijzing, maar ook doordat 
aanbieders innovatiever worden en tevens bredere 
doelgroepen weten aan te spreken. Het belang van 
cultuurhistorie als drager van de culturele identiteit 
wordt meer erkend. Ook bezoekers hebben 
toenemende aandacht voor locaties ‘met een 
verhaal’ en dit sluit goed aan bij de kwaliteiten en 
positionering van Deurne.

6260

Organisatie

Omgeving

Logies 
aanbod

Dag-

recreatie

Bijlage 2: Samengesteld toeristisch product

Visie ZKA: Samengesteld toeristisch product
De kwaliteit van het toeristische product in een gebied wordt bepaald door de 
toeristische beleving die een gebied kan bieden. Hoe de recreant of toerist een gebied 
ervaart, is afhankelijk van verschillende factoren: van het informatie zoeken over de 
bestemming, de reis, de ontvangst bij je verblijfsaccommodatie tot dingen die je ziet, 
doet en proeft. De uiteindelijke beleving is samengesteld uit een 4-tal onderdelen die 
samen het samengesteld toeristisch product vormen:
• Omgeving: het natuurschoon, de landschappelijke basiskwaliteit, de natuur, de 

beeldkwaliteit, de dorpen, architectuur, erfgoed, cultuur et cetera. Dit is doorgaans 
de reden dat men een bestemming bezoekt. 

• Accommodatie: het verblijf in logiesaanbod zoals campings, bungalowparken, 

hotels, B&B’s en vakantiehuizen en het dagrecreatieve aanbod zoals musea, 
attracties, evenementen en bezoekerscentra. 

• Organisatie: de gastvrije dienstverlening van de bestemming zoals toeristische 
informatie voorzieningen en de marketing, maar ook routes en infrastructuur. 

De bovengenoemde onderdelen zijn idealiter kwalitatief goed en compleet. In vitale en 
sterke toeristische bestemmingen vormen deze onderdelen een eenheid: Ze zijn goed 
op elkaar afgestemd en ondersteunen en versterken elkaar. Dit vraagt om 
samenwerking op zowel lokaal als regionaal niveau. 

Gedurende de sessies tijdens het visietraject is het toeristisch samengesteld product 
gebruikt als kapstok en visualisatie om ambities, gewenste veranderingen en 
gebiedsspecifieke kansen voor gemeente Deurne op te stellen en te bediscussiëren. 
Dit vormt dan ook de ‘techniek onder de motorkap’ van de visie en ruimtelijke vertaling.

6361

Bijlage 3: Procesverantwoording

ZKA heeft deze visie ontwikkeld samen met de gemeente en ook expliciet met toeristisch-
recreatieve ondernemers VVV en andere betrokken partijen. Het doel is vanaf het begin 
geweest om een coproductie te ontwikkelen welke breed gedragen wordt en heldere 
uitgangspunten biedt voor toekomstige ontwikkelingen. Om dit te borgen zijn gedurende 
het proces verschillende interactiemomenten (in verschillende vormen) met betrokkenen 
geweest. Deze vormden een belangrijke basis voor het opstellen van deze visie:

Startgesprek ambtelijk en bestuurlijk betrokkene (wethouder M. Biemans)
Locatie- en bedrijfsbezoeken

•
•
• 1e klankbordbijeenkomst (klankbordgroep)
• Ambtelijke sessie (diverse beleidsvelden)
• 2e klankbordbijeenkomst (klankbordgroep)
• Diverse interviews en gesprekken
• 3e klankbordbijeenkomst (digitaal) (klankbordgroep)
• Gesprek wethouder (M. Biemans)
• Brede toeristische sessie (ondernemers, bewoners, raadsleden)
• Besluitvorming raad

December 2019
December 2019
Januari 2020
Februari 2020
Maart 2020
April-Augustus 2020
September 2020
September 2020
September 2020
Maart 2021

6462

Bijlage 4: Overzicht geraadpleegd beleid en onderzoek

Vrijetijdseconomie is bij uitstek een beleidsveld dat raakvlakken heeft met andere 
beleidsvelden en thema’s binnen de gemeente- en deze ook overstijgt. Daarom is 
vigerend beleid en zijn bestaande onderzoeken en projecten integraal onderdeel van 
deze visie vrijetijdseconomie. De volgende onderzoeken en beleidsdocumenten hebben 
onder andere als input gediend voor deze visie:

• Toekomstvisie Deurne 2030 (2018)
• Raadsprogramma 2018-2022 (2018)
• Meerjarenprogramma Toerisme en Recreatie Deurne (2009)
• CultuurKader gemeente Deurne (2020)
• Subsidieregeling cultuur 2017

•

Integrale centrumvisie Deurne (2020)
• Economisch actieplan Deurne (2016)
• Beleidsnotitie huisvesting tijdelijke arbeidsmigranten (2019)
• Structuurvisie centrumgebied Groene PeelVallei (2011)
• Deurne goed op weg (2018)
• Transitieprogramma Ruimte voor Kansen (2017)
• Perspectief Vrijetijdseconomie De Peel 2030 (2019)
• Marketing voor De Peel 2030 (2020)
• Perspectief 2030 Bestemming Nederland (2019)

En diverse aanvullende onderzoeken, presentaties en beleidsdocumenten.

Bijlage 5: Achtergrond Leefstijlvinder

De zeven doelgroepen zijn tot stand gekomen op basis van uitgebreid 
onderzoek van MarketResponse, in opdracht van acht provincies. 
Allereerst zijn gesprekken gevoerd met recreanten, om te horen wat zij 
doen in hun vakantie en vrije tijd, en hoe zij daarin verschillen. De 
deelnemers aan deze gesprekken leken op elkaar in de zin, dat zij allen 
dezelfde BSR™-leefstijl* hadden.

Na deze groepsgesprekken is de vragenlijst ontwikkeld. De vragenlijst is 
opgebouwd uit een aantal onderdelen: vragen over algemene 
vrijetijdsbeleving, dagrecreatie, verblijfsrecreatie, inspiratie en boeken, 
mediagedrag, BSR™ module* en achtergrondvragen, zoals leeftijd, 
inkomen en gezinssituatie. Ook zijn hierin de statements vanuit de 
groepsdiscussies opgenomen. De vragenlijst is uitgezet onder het 
panel SAMSAM van MarketResponse en een extern 
consumentenpanel in de periode van 8 februari tot en met 26 februari 
2018. Uiteindelijk hebben 2367 respondenten de volledige vragenlijst 
ingevuld. Deze respondenten zijn een representatieve afspiegeling van 
Nederland.

Uit de analyse is gebleken dat de statements die meegenomen zijn in 
de vragenlijst een hoge voorspellende waarde hebben voor de manier 
waarop iemand recreëert. 

6563

Dit gaf voldoende informatie om door middel van analyses op zoek te 
gaan naar een aantal leefstijlen, die onderscheidend zijn qua gedrag, 
waarden en behoeften met betrekking tot vakantie en vrije tijd. Uit de 
analyses zijn zeven leefstijlen naar voren gekomen: Avontuur-, Plezier-, 
Harmonie-, Verbindings-, Rust-, Inzicht en Stijlzoekers.

*BSR™ is het wetenschappelijke model van MarketResponse en staat voor 
Brand Strategy Research. Dit model ontrafelt de drijfveren van mensen en 
wat je moet doen om mensen in beweging te krijgen. Met welke boodschap, 
welke tone of voice en via welk kanaal. In de basis kent Nederland vier 
leefstijlen met ieder hun eigen manier van in het leven staan: creatief, 
harmonieus, controlerend en veilig. Om erachter te komen tot welke leefstijl 
iemand behoort, hebben wij een BSR vragenlijst module ontwikkeld. Deze 
bestaat uit een aantal vragen, welke zijn meegenomen in de vragenlijst voor 
dit onderzoek naar de doelgroepen binnen het domein Vakantie en Vrije 
Tijd.

De zeven leefstijlen in Nederland
Deze pagina geeft een korte toelichting op de zeven verschillende leefstijlen 
volgens het Leefstijlvinder model en de verhouding van de Deurnese bevolking ten 
opzichte van de Nederlandse bevolking over de leefstijlen. 

6664

Plezierzoeker (14% Deurne vs. 19% van de Nederlanders)
Houden van feesten en de hort op gaan met vrienden. Een dag 
niet gelachen, is een dag niet geleefd.

Harmoniezoeker (17% Deurne vs. 12% van 
de Nederlanders) 
Vrije tijd is tijd voor het gezin, de familie 
of vrienden. Zijn pas echt blij, als 
iedereen in het gezelschap tevreden is.

Avontuurzoeker (6% Deurne vs 11% van de Nederlanders)
Deze avontuurlijke en creatieve recreanten zijn voor 
veel in, zolang het een nieuwe ervaring is of bijdraagt 
aan hun zelfontwikkeling.

Stijlzoeker (16% Deurne vs. 17% van de Nederlanders)
Stijlzoekers gaan ervoor: in hun vrije tijd worden ze 
graag geprikkeld, en zoeken ze de uitdaging op.

Verbindingszoeker 
(17% Deurne vs. 12% van 
de Nederlanders)
Zetten zich graag in 
voor anderen. 
Daarnaast genieten 
ze van natuur en 
knusse sfeer.

Inzichtzoeker (12% Deurne vs. 11% van de Nederlanders)
Willen dingen leren en ervaren, in de natuur en met 
culturele activiteiten.

Rustzoeker (19% Deurne vs. 17% van de Nederlanders)
Houden recreatie graag letterlijk en figuurlijk dicht 
bij huis. Ze zijn het liefst in de eigen, vertrouwde 
omgeving.

De zeven leefstijlen

6765

Plezierzoekers

Harmoniezoekers

Verbindingszoekers

Rustzoekers

Spontane, gezellige, impulsieve en 
eigenwijze mensen. Waarden die ze 
belangrijk vinden zijn uitdaging, uniek 
zijn en succes in het leven. Ze 
hebben het liefst veel mensen om 
zich heen, en trekken er dan ook 
graag op uit met familie, vrienden en 
kennissen. Plezier hebben in het 
leven staat op nummer één - een dag 
niet gelachen, is een dag niet geleefd!

Hartelijke, gezellige mensen, met veel 
interesse in anderen. In het leven 
hechten ze veel belang aan 
geborgenheid, gastvrijheid en 
vriendschap. Ze nemen de tijd voor 
het gezin, trekken er graag op uit met 
(of naar) familie, vrienden en 
kennissen. Het hoeft voor hen 
allemaal niet zo vreemd - doe maar 
normaal, dan doe je al gek genoeg.

Behulpzame, evenwichtige mensen 
die, bovenal, geïnteresseerd zijn in 
anderen. Gastvrijheid, sociale 
verbondenheid en ‘doe maar gewoon’ 
belangrijke waarden. Ze vinden het 
dan ook belangrijk om een goede 
relatie te onderhouden met buren en 
familie, met harmonie en 
gezelligheid. Er voor elkaar zijn, dat is 
toch hartstikke normaal?

Kalme, behulpzame, zachtaardige, 
gewone mensen. Ze houden van rust 
en regelmaat, en voelen zich het 
meest op hun gemak in hun eigen, 
vertrouwde omgeving. Ze vinden het 
fijn als ze lekker hun eigen gang 
kunnen gaan, en vinden het dan ook 
niet erg om alleen te zijn. Doe maar 
gewoon, dan doe je al gek genoeg.

De zeven leefstijlen

6866

Inzichtzoekers

Stijlzoekers

Avontuurzoekers

Bedachtzame, serieuze, evenwichtige, 
zakelijke mensen. Ze vinden het niet 
erg om alleen te zijn, want dan 
kunnen ze mooi hun eigen gang 
gaan. Belangrijke waarden zijn 
rationaliteit, daadkracht, privacy/rust. 
Maar ook vrijheid om te doen wat ze 
willen is erg belangrijk en ze houden 
van informatie - ‘meten is weten’!

Zelfverzekerde, doelgericht, 
ondernemende mensen met een 
sterk karakter. Zijn graag onder 
gelijkgestemden, die waarden als 
ambitie, uitdaging en daadkracht met 
hen delen. Zowel in hun werk, als in 
hun vrije tijd worden ze graag 
geprikkeld, en zoeken ze de uitdaging 
op. Verveling is niet aan hen besteed. 
Liever besteden ze hun tijd aan 
sporten en feesten. Gáán!

Creatief, avontuurlijk, eigenwijs en 
geïnteresseerd in anderen. Intelligent 
en ondernemend en ze vinden het 
lekker om hun eigen gang te gaan. 
Als ze met anderen optrekken, dan 
zijn dat het liefst creatieve en 
vernieuwende denkers, of mensen 
die weten wat ze willen. Ze hechten 
veel waarde aan vrijheid, uniek zijn en 
genieten van het leven.

Bijlage 6: Infographic Toekomstvisie 2030

6967

ZKA LEISURE CONSULTANTS
Brugstraat 1A
5211 VS 's Hertogenbosch

088 - 210 02 50
info@zka.nl
www.zka.nl

Gré Beekers
Luc van den Boogaart

