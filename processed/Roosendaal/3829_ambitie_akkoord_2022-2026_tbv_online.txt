Zij aan zij

in een gemeente met ambitie

Ambitie akkoord 2022-2026
gemeente Roosendaal

1

1

Inwoners en 
partners kunnen rekenen 
op een betrouwbare 
overheid.

2

Dit 

zijn onze 
ambities

 Iedereen voelt zich 
welkom, thuis en veilig. 
Iedereen heeft gelijke 
kansen en  iedereen
doet mee.

5

       Roosendaal neemt het 

  voortouw in de regio 

en zoekt actief de 
samenwerking op 
met de provincie 

en het Rijk.

4

We laten ons 
voorzieningen-
niveau nu al aansluiten
    op dat van een 
        100.000+
          gemeente.

3

Roosendaal wordt een 
100.000+ gemeente.

Deze ambities worden in de volgende hoofdstukken verder toegelicht.
VLP Roosendaal, VVD, GroenLinks en CDA nodigen iedereen van harte uit om deze 
ambities samen met ons waar te maken.

Ambitie akkoord 2022-2026
gemeente Roosendaal

2

2

Zij aan zij
in een gemeente met ambitie

Roosendaal biedt veel kansen. Dat komt door onze gunstige ligging, onze rijke 
historie, onze goede voorzieningen en een stabiel bestuur. De grotere maatschappelijke 
vraagstukken komen ook bij ons voor. Denk aan het woningtekort, de grondstoffencrisis, 
de arbeidsmarktcrisis, de klimaat- en energiecrisis en de hoge inflatie. Wij hebben daar 
geen directe invloed op, maar zijn als lokale overheid wél aan zet om hier zo goed 
mogelijk mee om te gaan. Betrokkenheid in de politiek zien we ook graag terug in een 
hoger opkomstpercentage bij lokale verkiezingen.

We staan als gemeente op een kruispunt. Voor ons liggen belangrijke keuzes voor de 
toekomst. Deze keuzes maken we weloverwogen en zij aan zij met onze inwoners en 
partners, in Roosendaal en in de regio. Daarna zetten we er eensgezind de schouders onder.

We gaan samen met 
Roosendaal een nieuwe 
toekomst tegemoet van 
groeien en bloeien.

We gaan aan de slag, zodat we onze kansen voor de langere termijn gaan zien en kunnen 
grijpen. Roosendaal en haar dorpen krijgen de kans om te groeien, te veranderen en 
zichzelf te verbeteren. Dat is gunstig voor de (toekomstige) inwoners, ondernemers, 
bezoekers en instellingen. Het vergroot onze weerbaarheid en geeft ons de slagkracht die 
nodig is om toekomstige uitdagingen aan te pakken. Daar leggen we in goed overleg een 
solide basis voor. 

We werken aan de toekomst van onze gemeente en blijven tegelijkertijd de problemen 
van nu aanpakken. Het uitspreken van onze ambities schept duidelijkheid. We dagen 
iedereen uit - inwoners, ondernemers, instellingen, de gemeenteraad en onze 
ambtenaren - om met ideeën te komen die deze ambities waar gaan maken. 

Het is hard nodig dat we onze inwoners betrekken bij de stad, de dorpen en het 
buitengebied. Veel mensen zijn goed in staat en bereid om mee te denken en mee 
te doen. En daar waar inwoners dit lastig vinden, zoeken we hen actief op vanuit de 
gedachte dat iedereen meetelt.

3

Een gemeente waarop 
je kunt vertrouwen

In de gemeente Roosendaal kunnen inwoners, instellingen en ondernemers erop 
rekenen dat de lokale overheid samen met hen optrekt. Onze belangrijkste ambitie is 
om zij aan zij te staan met onze partners om zo het vertrouwen in de politiek en het 
bestuur te vergroten en de betrokkenheid bij de samenleving te stimuleren. 

Meedenken
De gemeente is goed bereikbaar en benaderbaar. Zij is klantvriendelijk en gastvrij, en wijst 
inwoners in de goede richting. Onze medewerkers denken mee en weten om te gaan 
met mensen met een beperking of dementie, en met weerstand. 

De menselijke maat 
We werken mensgericht en spelen in op de behoeften van onze inwoners. Maatwerk 
is daarbij het uitgangspunt. Bij het opstellen van beleid gaan we uit van de menselijke 
maat. We geven vertrouwen aan inwoners, instellingen en ondernemers. Zij zijn namelijk 
onmisbaar als partner om onze ambities te realiseren en een aanpak te ontwikkelen voor 
de uitdagingen die voor ons liggen. 

Open houding 
We hebben een open houding, luisteren onbevooroordeeld en denken constructief mee. 
Als startpunt van nieuwe ontwikkelingen noemen we eerst de overeenkomsten tussen 
partijen en daarna pas de verschillen. Hierbij zijn de leefwereld en de ideeën voor de 
eigen buurt, de eigen wijk of het eigen dorp leidend. We informeren mensen tijdig en 
actief over voorgenomen veranderingen in hun leefomgeving. We zijn transparant over de 
mogelijkheden voor participatie en over onze uiteindelijke overwegingen en besluiten. 

Het college van burgemeester en wethouders hanteert een open bestuurscultuur, werkt 
als een hecht team en zoekt de dialoog met de gemeenteraad en de samenleving. We 
laten ruimte voor ideeën en dagen iedereen uit om met suggesties te komen, zodat we 
de maatschappelijke opgaven die voor ons liggen zo goed mogelijk kunnen aanpakken. 
We werken met alle raadsfracties te samen aan de ambities voor Roosendaal. We geven 
het nieuwe college van burgemeester en wethouders de opdracht om dit ambitieakkoord 
uit te werken in een uitvoeringsprogramma, waarbij de raad wordt betrokken. Een goede 
samenwerking tussen de raad, het college en de samenleving is vanzelfsprekend. Met 
respect voor ieders rol werken we met elkaar aan de toekomst van Roosendaal. 

Ambities

•  We staan zij aan zij met onze partners en denken constructief mee.
•  We werken mensgericht , informeren en betrekken iedereen tijdig en actief.
•  We hanteren een open bestuurscultuur met respect voor ieders rol.

 

 

4

4

Ambitie akkoord 2022-2026
gemeente Roosendaal

55

Een sterke regio 
met Roosendaal als 100.000+ gemeente 

We zetten de ontwikkeling van onze gemeente en de regio stevig voort. De potentie 
is zeer groot. West-Brabant-West is nu de vierde stedelijke regio in Brabant, met 
Roosendaal als voortrekker. Daarbij tonen we het leiderschap dat onze omgeving van 
ons verwacht. We gaan de bakens uitzetten die er op termijn toe leiden dat Roosendaal 
een groei doormaakt van de huidige 77.000 inwoners naar meer dan 100.000 inwoners. 
Hier laten we ons voorzieningenniveau op aansluiten. Deze ontwikkeling biedt ook 
regionaal veel kansen. 

Groei versnellen 
Een ambitieuzere woningbouwopgave helpt om deze stip op de horizon te bereiken. 
Daarvoor zetten we de huidige ontwikkelingen in de stad en de dorpen door en creëren 
we nieuwe kansen. De opgaves rondom het spooremplacement, de spoorveiligheid 
(goederentracé), de A58 en het Bravis Ziekenhuis zijn voor Roosendaal en de regio van 
belang. Ook op het gebied van onderwijs, kunst, cultuur, natuur en recreatie mogen we 
ambitieuzer zijn om de gewenste groei te versnellen. 

Lef tonen en samenwerken 
Roosendaal toont lef en zoekt samen met inwoners en ondernemers actief de 
samenwerking op met het Rijk en de provincie om aan te sluiten bij hogere ambities, 
zoals de versnellingsopgave woningbouw. De basis daarvoor is sterk. We hebben een 
hoogwaardige industrie die zich in rap tempo verduurzaamt en die behoort tot de 
nationale topsectoren. De regio heeft uitstekende wooncondities (ruimte, relatief lage 
grondprijzen, prachtige locaties, veel diversiteit en goede voorzieningen) en leent zich 
daarmee prima voor versterking en groei. De ligging en bereikbaarheid van de regio is 
ideaal en nodigt mensen uit om hier te wonen, te werken en te recreëren. 

Samenwerking in de regio 
De bovenlokale belangen van andere gemeenten in de regio zijn in goed overleg 
verweven met de belangen van Roosendaal. We stemmen af met onze buurtgemeenten, 
zodat er onderling voldoende steun en medewerking is. Bij lokale projecten en 
ontwikkelingen met een brede regionale uitstraling doet Roosendaal actief mee. Hiervoor 
hebben we financiële middelen beschikbaar. We dagen de regio uit om hetzelfde te doen. 
Daarnaast zetten we onze streek op de kaart met onder meer een gezamenlijk regionaal 
marketingbeleid, dat is gericht op vrijetijdsbesteding, toerisme en evenementen. 

Om onze ambities kracht bij te zetten, maken we deze bestuursperiode intensief werk van 
de lobby richting andere overheden. Tegelijkertijd is een goede samenwerking met onze 
partners in de regio een voorwaarde om in positie te kunnen komen. Deze samenwerking 
beperkt zich overigens niet tot de provincie- of landsgrenzen. We versterken ook de 
verbinding met andere stedelijke regio’s, zoals de Drechtsteden/Rijnmond en Antwerpen. 

6

6

Om deze slag te maken stellen we ons zelfbewuster op. We nemen verantwoordelijkheid 
voor onze rol en positie in de regio. Wij zijn partner binnen samenwerkingsverbanden 
en staan zij aan zij met andere gemeenten bij de aanpak van knelpunten en de lobby 
richting andere overheden. Roosendaal is daarbij open, uitnodigend en een voortrekker in 
regionale bijeenkomsten en overleggen. Daarbij is het Huis van Roosendaal toegankelijk 
voor regionale bijeenkomsten om te werken aan gemeenschappelijke uitdagingen. 

Ambities

•  We groeien naar meer dan 100.000 inwoners.
•  We investeren in een voorzieningenniveau dat hierbij past.
•  We hebben een leidende rol in de regio. We werken samen en nemen het voortouw   
  op regionaal, landelijk en internationaal niveau.
•  We pakken bovenregionale opgaves in regioverband op. 

Ambitie akkoord 2022-2026
gemeente Roosendaal

7

Ambitie akkoord 2022-2026
gemeente Roosendaal

8

8

Wonen en werken in Roosendaal: 
wijken en dorpen in balans 

Bij onze ambitie hoort een stevige woningbouwopgave. De voltooiing van plannen in 
en rond de binnenstad voegt veel kwaliteit toe. Dat maakt Roosendaal aantrekkelijk 
voor bestaande en nieuwe inwoners en bezoekers. Na de grote projecten die al in gang 
gezet zijn, ontwikkelen we locaties rond het station, de A58 en in de stadsranden. 
Op kleinere schaal voegen we ook woningen toe aan de dorpen. Naast nieuwe 
ontwikkelingen zien we in de wijken, buurten en dorpen ook uitdagingen voor het 
toevoegen van kwaliteit en het vinden van meer balans. De opbouw van sommige 
buurten is weinig divers. Tegelijkertijd verwachten we een enorme groei van het 
aantal een- en tweepersoonshuishoudens door het toenemende aantal oudere 
alleenstaanden en de individualisering van de samenleving. We werken daarom aan een 
betere mix van woningen en voldoende passend aanbod (de zogeheten diversificatie 
van het woonaanbod). Daardoor gaat de markt van het slot, komt de doorstroming 
op gang en ontstaat er ruimte. Zo kunnen onze jongeren de eerste stap in hun 
wooncarrière zetten en kunnen onze ouderen in een geschikte en veilige woning of in 
kleinschalige zorgclusters van hun oude dag genieten. 

Transformatie 
De transformatie van buurten en woningen is daarmee een belangrijke ambitie van dit 
gemeentebestuur. Daarbij zetten we niet alleen in op de kwaliteit van de woningen, maar 
ook op die van de woonomgeving en de sociale transformatie. Onze buurten en dorpen 
zijn schoon, heel en veilig. Ondersteuning brengen we in de buurten, dicht bij de mensen. 
Het onderhoud is zichtbaar beter. Door een hoger beheer- en onderhoudsniveau is op 
sommige plekken de leefbaarheid en het veiligheidsniveau verbeterd. We voegen veel groen 
en waterpartijen toe aan de openbare ruimte. Zo wordt de leefomgeving mooier, gezonder, 
klimaatadaptiever en meer uitnodigend om in te verblijven. Deze combinatie van doelen en 
mogelijke activiteiten noemen we een ‘hybride buitenruimte’. Ook de voorzieningen in de 
wijken en buurten passen straks bij de toekomstige schaal. Waar we investeren, houden we 
rekening met groei. We streven naar een optimale huisvesting voor ons primair, voortgezet 
en speciaal onderwijs, van de juiste omvang, van goede kwaliteit en met flexibiliteit in het 
gebruik. Zo kunnen gebouwen bij toekomstige veranderingen eenvoudig voor andere 
gebruikers worden ingezet. 

Sport, cultuur en vrije tijd 
Iedereen kan actief deelnemen aan sport en cultuur. We ondersteunen zo veel 
mogelijk sport- en cultuuractiviteiten en evenementen die door vrijwilligers worden 
opgezet en zetten de vrijetijdseconomie op de kaart. Voorzieningen die de sociale 
cohesie bevorderen, zijn toegankelijk voor iedereen. Buurt- en dorpshuizen zijn een 
laagdrempelige woonkamer voor alle inwoners waar veel activiteiten plaatsvinden.

99

Foto: © Jannes Linders / Arcadis / Team V Architectuur

Integraal en duurzaam mobiliteitsplan 
Voor betere verbindingen binnen én tussen wijken, buurten en dorpen, stellen we een 
integraal en duurzaam mobiliteitsplan op. Daarin besteden we ook meer aandacht aan 
goede fietspaden met veel groen, aan verkeersveilige routes, aan goed openbaar vervoer 
en aan voldoende laadpalen. We ontwikkelen onszelf tot een fietsvriendelijke gemeente 
en zien op lange termijn kansen voor een lightrailverbinding naar Antwerpen, Breda en 
de Randstad, inclusief een lightrailstation Bulkenaar. Op termijn leiden we de A58 om en 
plaatsen we het spoorwegemplacement uit, zodat we de ruimtes eromheen optimaal 
kunnen benutten voor betere verbindingen en de ontwikkelopgave.

Een meer diverse lokale economie 
We faciliteren het groeipotentieel van het midden- en kleinbedrijf. Daarnaast creëren 
we meer diversiteit in onze lokale economie, met ruimte voor meer kennisintensieve 
ondernemingen en startups die daaraan verbonden zijn. Met goed onderwijs en goede 
voorzieningen in een aantrekkelijke omgeving halen we meer bedrijvigheid binnen die is 
gericht op kennis en innovatie. Het huidige mbo- en hbo-aanbod groeit hierin mee. Met 
het juiste vestigingsklimaat creëren we kansen. Als overheid faciliteren we, maar nemen 
we ook de regie, zeker waar het gaat om de verduurzaming van ondernemingen en 
werklocaties. Niet-passende ontwikkelingen gaan we weren. 
 

Ambities

•  We creëren een betere balans in de wijken, buurten en dorpen. 
  Er zijn meer woningen.
•  We houden de, buurten en dorpen schoon, heel en veilig. Het onderhoudsniveau
 
•  We zetten in op meer duurzame mobiliteit. Roosendaal is een fietsvriendelijke
  gemeente.
•  We faciliteren het midden- en kleinbedrijf en stimuleren innovatieve start-ups.

is zichtbaar beter.

10

10

Transities: 
een groene gemeente 

Energie- en klimaatmaatregelen maken Roosendaal comfortabeler, gezonder en 
mooier. In 2050 zijn we CO2-neutraal en klimaatbestendig; in 2030 hebben we de 
helft van de doelen al bereikt. Om dat voor elkaar te krijgen, moet er veel gebeuren op 
het gebied van energie, mobiliteit, afval en een gezonde en duurzame leefomgeving. 
Daarom werken we aan meer groen, meer water en een haalbare en betaalbare 
verduurzaming van wonen, werken en vervoeren.

Ook in het buitengebied zijn er grote opgaven, die te maken hebben met landbouw, 
biodiversiteit en (drink)waterkwaliteit. We bieden agrarische ondernemers de mogelijkheid 
om de landbouw verder te verduurzamen en tegelijkertijd te werken aan een gezonde 
bedrijfsvoering. Ook zetten we in op het terugdringen van de uitstoot van stikstof en 
methaan, het voorkomen van bodemuitputting en -verdroging en het versterken van de 
biodiversiteit.

Haalbaar en betaalbaar voor iedereen 
Dat alles vraagt veel inzet van iedereen: inwoners, bezoekers, ondernemingen, instellingen 
en de gemeente. Daar zijn al plannen voor gemaakt (Regionale Energietransitie 2030, 
warmtetransitievisie, Natuurstad), maar er zijn nog veel méér inspanningen nodig. We zetten 
bijvoorbeeld stevig in op de uitwerking en uitvoering van plannen per wijk of dorp. Dat 
begint altijd bij de inwoners en bij de betrokken ondernemingen. In nauw overleg werken 
we maatregelen en plannen uit op het gebied van klimaatadaptatie en energie. Inwoners en 
lokale ondernemers nemen deel aan energieprojecten en delen in de opbrengsten. We gaan 
minder energie verbruiken en passen woningen en gebouwen daarvoor aan. We streven 
ernaar dat mensen comfortabel wonen en geen fossiele brandstoffen meer gebruiken. Dit 
moet voor iedereen haalbaar en betaalbaar zijn.  

Nieuwe energievisie 
We ontwikkelen een nieuwe energievisie, in samenspraak met inwoners, 
bewonersorganisaties en ondernemers. Daarbij stimuleren we ondernemingen en 
huiseigenaren om duurzaam te zijn (bijvoorbeeld door zonnepanelen te plaatsen en 
door te isoleren). Daarnaast houden we vast aan maximaal 75 hectare grootschalige 
zonnevelden in het buitengebied, waarvan nu 58 hectare is gerealiseerd.  

Warmte- en klimaatplan 
Voor alle wijken, buurten en dorpen stellen we een warmte- en klimaatplan op om het 
gebied duurzamer én aantrekkelijker te maken. Dit combineren we met een sociale 
transitie, waarmee de leefbaarheid, de gezondheid, het welzijn en de veiligheid worden 
versterkt, en met maatregelen die de leefomgeving en gebouwen klimaatbestendig 
maken. De werkzaamheden stemmen we zo veel mogelijk op elkaar af: als een weg 
bijvoorbeeld wordt opengebroken, richten we hem ook meteen duurzaam in. Zo 
combineren we onze inzet effectief en beperken we de hinder voor de omgeving. 

Ambitie akkoord 2022-2026

We starten met de Westrand, omdat daar al een begin is gemaakt met een warmtenet 
en we verwachten dat ondernemingen, woningcorporaties en de provincie (als 
subsidieverlener) hier ook snel aan kunnen meewerken. Een belangrijke randvoorwaarde 
is dat de energierekening voor iedereen betaalbaar blijft. 

11

Landbouwtransitie 
We zoeken de samenwerking op met boeren, landbouworganisaties en partners als 
het waterschap en de provincie om de landbouwtransitie verder uit te werken. Daarbij 
zoeken we een goede balans. We bieden de landbouw de ruimte om met een gezonde 
bedrijfsvoering verder te verduurzamen, waarmee ze een goed langetermijnperspectief 
hebben. Tegelijk zoeken we manieren om de stikstofuitstoot te beperken en 
klimaatverandering tegen te gaan. Investeringen in het klimaat benutten we zo veel 
mogelijk om de stad, de dorpen en het landschap ook meteen mooier en aantrekkelijker 
te maken. 

Grondstoffentransitie
We stimuleren het hergebruik van materialen, zoals textiel, hout, papier, plastic, 
drankverpakkingen en ijzer. We zetten in op circulair bouwen en het verder verduurzamen 
van onze afvalinzameling en -verwerking. Na-scheiding is het perspectief waar we op 
termijn naar toe werken.

Ambities

•  We zijn CO2-neutraal en klimaatbestendig in 2050; in 2030 hebben we 
  de helft van de doelen al bereikt.
•  We werken samen met agrarische ondernemers aan een duurzame landbouw.
•  We werken samen met onze inwoners aan een haalbare en betaalbare
  energietransitie.

12

12

Ambitie akkoord 2022-2026
gemeente Roosendaal

13

Iedereen doet mee:  
gelijke kansen in een betrokken 
gemeente 

In Roosendaal heeft niet iedereen dezelfde kansen. Deze ongelijkheid is te zien op 
verschillende gebieden die met elkaar samenhangen, zoals onderwijs, werk, inkomen, 
wonen, sport, welzijn, gezondheid en veiligheid. Wij vinden dat iedereen gelijke kansen 
moet hebben en mee moet kunnen doen. Daar gaan we hard aan werken met alle 
partners in de stad en in de dorpen. De urgentie is hoog, want mensen met een laag 
inkomen worden onevenredig hard geraakt door de gevolgen van de pandemie en de 
oorlog in Oekraïne.  

Stevige aanpak 
Voor dit complexe vraagstuk is een stevige, meerjarige en integrale aanpak nodig: 

Wij stellen inwoners centraal bij onze aanpak op het gebied van bestaanszekerheid. 
Met onze partners, zoals Werkplein, ontwikkelen we de talenten en kwaliteiten van 
onze inwoners. Wij bieden iedereen de kans op een zinvolle bijdrage en stimuleren 
maatschappelijke betrokkenheid.

De inflatie en stijgende energieprijzen hebben grote gevolgen voor het inkomen van 
inwoners. Flexwerkers, zzp’ers, bijstandsgerechtigden en werkenden met een te laag 
inkomen komen in de problemen. Wij geven inkomensondersteuning en bestrijden de 
armoedeval van inwoners die vanuit een uitkering gaan werken. Werken moet lonen! Veel 
huishoudens kunnen de stijgende energierekening niet meer betalen. We ontwikkelen 
daarom een Actieplan energiearmoede dat is gericht op mensen met een laag inkomen. 

In Roosendaal leven meer kinderen in armoede dan het landelijk gemiddelde. Wij 
brengen dit aantal fors terug. Deze kinderen mogen geen verschil ervaren met hun 
leeftijdsgenoten en moeten gewoon kunnen meedoen met sport, muziek, cultuur en 
dergelijke. De coronacrisis heeft de fysieke en mentale gezondheid van onze jongeren 
negatief beïnvloed. Extra ondersteuning is nodig om hun mentale gezondheid en 
weerbaarheid te versterken. We ontwikkelen voor jongeren en jongvolwassenen een 
speciaal plan met ‘after-corona-activiteiten’.

We willen buurten en dorpen waar je gezond oud kunt worden en waar zorg en 
ondersteuning makkelijk bereikbaar is. Als een inwoner een maatwerkvoorziening 
nodig heeft, dan is deze beschikbaar en staat de zorgvraag centraal. Er is voldoende 
keuzevrijheid van zorgaanbieders. Voor alle geleverde zorg en ondersteuning hanteren 
we een vastgestelde kwantitatieve en kwalitatieve ondergrens. Deze wordt getoetst en 
geëvalueerd.

Vrijwilligerswerk en vrijetijdsbesteding 
Verenigingen en vrijwilligers zijn het cement van de samenleving. We bieden hen 
professionele ondersteuning, zodat zij meer inwoners bereiken en hun maatschappelijke 
rol kunnen versterken. Zo kunnen zij nog beter bijdragen aan zinvolle en actieve 
vrijetijdsbesteding, ontmoetingen stimuleren en inwoners betrekken die nu nog langs de 
zijlijn staan. 

14

14

Ambities

•  We creëren gelijke kansen voor alle inwoners.
•  We zorgen er voor dat alle kinderen de kans hebben zich te ontwikkelen, 
  ook als er thuis weinig geld is.
•  We helpen jongeren waar nodig om hun mentale gezondheid en weerbaarheid  
 
•  We maken goede zorg en ondersteuning beschikbaar voor alle inwoners en 
 
•  We ondersteunen verenigingen en vrijwilligers waar nodig in hun  
  maatschappelijke rol.

 verminderen gezondheidsachterstanden.

te versterken.

Ambitie akkoord 2022-2026
gemeente Roosendaal

15

Ambitie akkoord 2022-2026
gemeente Roosendaal

16

16

Integrale aanpak van veiligheid  

Roosendaal is een gemeente is waar mensen zich veilig voelen en waar het prettig 
wonen en werken is. We doen er alles aan om overlast te voorkomen en te bestrijden. 
We zetten bijvoorbeeld meer in op preventie, waardoor de weerbaarheid van inwoners 
toeneemt. Andere belangrijke opgaven voor de komende jaren zijn de aanpak van 
drugsoverlast en de aanpak van jeugdcriminaliteit (inclusief vroegtijdige preventie). 
Daarnaast keren we de trend dat groepen mensen afhaken en zich verzetten tegen de 
maatschappij. Hiervoor intensiveren we de integrale wijkaanpak, waarin we met veel 
partijen samenwerken aan een veilige leefomgeving. 

Overlast voorkomen  
Om overlast te voorkomen, werken we aan perspectief voor de jeugd, aan veiligheid 
achter de voordeur en op straat, aan een goede en veilige inrichting van het openbaar 
gebied en aan het onderhoud van de openbare ruimte. Dit doen we binnen de keten 
met zorgverleners en veiligheidspartijen. We versterken de weerbaarheid van inwoners 
en stimuleren dat mensen grip en regie op hun eigen leefomgeving behouden of krijgen. 
We werken aan een beter perspectief voor de jeugd en bestrijden het stigmatiseren van 
groepen mensen.

Overlast aanpakken 
We bestrijden georganiseerde criminaliteit en cybercrime, en handhaven een schone, 
hele en veilige leefomgeving. Zo dringen we overlast terug. Overlastgevend gedrag 
pakken we stevig aan. Daaronder vallen onder meer woonoverlast en intimidatie in de 
openbare ruimte en in het verkeer. Ook overlast door personen met verward gedrag 
valt hieronder. Daarnaast pakken we fraude, mensenhandel en illegale bewoning aan. 
In buurten waar meerdere problemen samenkomen, slaan we de handen ineen met 
welzijns- en zorgpartijen, woningcorporaties, het onderwijs en de politie. 

Ambities

inkomensachterstanden. We vergroten het veiligheidsgevoel van inwoners.

•  We vergroten de sociale veiligheid en verkleinen opleidings- en 
 
•  We zorgen met een plan op buurtniveau voor een openbare ruimte die schoon, 
  heel en veilig is.
•  We intensiveren de integrale wijkaanpak.

17

Roosendaal en de dorpen in 2040  

In dit hoofdstuk beschrijven we onze gemeente zoals we die voor ogen hebben in 
2040. 

De inwoners van Roosendaal voelen zich verbonden met elkaar en met hun 
leefomgeving. We zijn een centrumstad voor de regio en de dorpen. Een gemeente 
met meer dan 100.000 inwoners, met winkels, onderwijs, recreatiemogelijkheden, 
evenementen, culturele voorzieningen en bedrijvigheid, waar ook de omliggende 
gemeenten met plezier gebruik van maken.

Al eeuwen heeft Roosendaal een steeds veranderende rol, een sterke verbondenheid 
met de regio en met steden op de lijn Zeeland - Breda - Eindhoven en Rotterdam - 
Antwerpen. Deze verbondenheid zorgt ervoor dat inwoners een scala aan kwalitatieve 
voorzieningen én werkgelegenheid onder handbereik hebben. Voor ondernemers zijn 
internationale afzetmarkten goed bereikbaar. 

Stad en dorpen van de menselijke maat  
Iedereen doet mee, er is een bloeiend verenigingsleven en alle inwoners hebben de juiste 
zorg en ondersteuning dichtbij, in hun eigen wijk of dorp. De wijken, buurten en dorpen 
zijn ruim opgezet, gezond, groen, prettig en veilig, en zij hebben ieder een eigen sfeer 
en identiteit. De gemeente heeft oog voor het individu en werkt vanuit vertrouwen in de 
mens. Goed wonen wordt nóg meer een onderscheidende kwaliteit van de gemeente. 
Roosendaal is een aantrekkelijke en gezonde woongemeente voor haar inwoners, in al 
hun diversiteit, met veel ruimte voor ontmoeting en oog voor het individu. 

Balans tussen mens en natuur  
Roosendaal is een groene gemeente. Wandelaars en fietsers krijgen meer ruimte 
en er komen meer groene verbindingen binnen de stad en de dorpen, en naar het 
buitengebied. De bodem, de oppervlakte en de lucht zijn schoon en de leefomgeving 
heeft een grote biodiversiteit. Roosendaal is nagenoeg klimaatneutraal. Er is een goede 
balans tussen de bebouwde woon- en werkgebieden, de economisch en ecologisch 
gezonde landbouw, de natuur en recreatie.  

Ruimte voor talent en ondernemerschap  
Roosendaal huisvest ondernemingen die sterk zijn in het opschalen van innovaties. 
De beroepsbevolking is opgeleid voor een plaats op de arbeidsmarkt in sectoren die 
perspectief bieden, met een passende balans tussen theoretische en praktische beroepen. 
Ondernemingen, mbo+ en hbo werken samen aan passende opleidingen in de zorg, de 
techniek, de logistiek en de vrijetijdseconomie. Roosendaal is hiermee een belangrijke 
schakel in een rij van sterke steden en in een regio die is gericht op vernieuwend 

ondernemerschap. 

18

18

Ambitie akkoord 2022-2026
gemeente Roosendaal

19

Financiën en organisatie 

Roosendaal heeft een solide financiële positie en ook de komende jaren blijven we sturen 
op een gezond financieel beleid. Dat is belangrijk in een wereld die veranderlijk is, zoals 
de coronapandemie en de oorlog in Oekraïne hebben aangetoond. We maken daarnaast 
nieuwe middelen vrij om onze ambities te realiseren. Daarbij houden we voldoende 
reserveposities aan en dekken we structurele lasten met structurele middelen. 

Geld vrijmaken voor ambities
We maken op drie manieren geld vrij: 
1. Op dit moment is in de meerjarenbegroting structureel € 4 á 5 miljoen beschikbaar.
2. We bundelen middelen die nu nog over verschillende bestemmingsreserves zijn 
  verdeeld in één investeringsfonds.
3. We starten deze periode met het bijeenbrengen van een investeringsvolume van ten 
  minste € 30 miljoen. Dat bedrag voegen we toe aan het investeringsfonds.
  Een deel van de middelen uit het investeringsfonds zetten we in voor structurele 
  uitgaven, een ander deel voor eenmalige, incidentele investeringen. Voor die laatste 
  kijken we zeker ook naar de mogelijkheden van regiodeals met het Rijk, samenwerking 
  met de provincie en EU-gelden. Nieuwe ontwikkelingen zijn bij voorkeur kostendekkend.  

Ambtelijke ondersteuning groeit mee
We zorgen ervoor dat de ambtelijke ondersteuning meegroeit met onze ambities. 
We stellen twee stevige programmamanagers aan, die hier sturing aan gaan geven. 
Ook investeren we in de organisatie, zodat die blijft aansluiten bij de ambities en de 
groei van onze gemeente. De nieuwe plannen, de aanvullende taken en de gewenste 
toegankelijkheid voor onze inwoners vragen om extra capaciteit, wendbaarheid en 
inventiviteit. 

Naast de kosten en organisatorische effecten houden we in onze meerjarenbegroting 
ook rekening met de impact van de inflatie en de kostenverhogingen die we nu al zien, 
bijvoorbeeld bij de aanbestedingen voor onderwijshuisvesting.

Collegeprogramma en meerjarenbegroting
Wij vragen het nieuwe college om onze ambities uit te werken in een collegeprogramma 

en een meerjarenbegroting 2023-2027. Waar nodig passen we eerder vastgesteld beleid 

aan, zodat dit aansluit op de ambities uit het akkoord.

Ambities

•  We zetten een investeringsfonds op van ten minste € 30 miljoen.
•  We investeren in de ambtelijke organisatie. 
•  We werken een gedragen collegeprogramma en meerjarenbegroting uit.

20

20

Ambitie akkoord 2022-2026
gemeente Roosendaal

21

Portefeuilleverdeling 

Ruimtelijke ordening, openbare ruimte en cultuur
Wethouder Arwen van Gestel (VLP Roosendaal)

• Schaalsprong, verstedelijkingsagenda, regionale samenwerking 

• (Grote) infrastructurele projecten (ontsluiting, A58, spoor)

• Wonen

• Omgevingsvisie

• Cultuur

• Schoon, heel en veilig. Beheer openbare ruimte (grijs, groen en blauw)

Financiën, betrouwbare overheid en leefbaarheid
Wethouder Evelien van der Star (VLP Roosendaal)

• Bestuurlijke vernieuwing en participatie

• Communicatie en dienstverlening

• HR-beleid / personeel

• Financiën

  - Investeringsfonds collegeprogramma

• Leefbare buurten en dorpen, sociale cohesie

• Welzijn

  - Buurthuizen en vrijwilligers

Ondernemerschap, mobiliteit en sport
Wethouder: Kees Verstraten (VVD)

• Economie

  - Werklocaties

  - Recreatie en toerisme

  - Vrijetijdseconomie

• Vergunningen

• Mobiliteit

  - Mobiliteitstransitie, slimme en duurzame mobiliteit

  - Roosendaal Fietsstad

  - Parkeren

  - Kleinschalig Collectief Vervoer

• Sport

• Evenementen

• City Marketing

 

22

Energie & klimaat, Natuur & landbouw en vastgoed
Wethouder: Klaar Koenraad (GroenLinks)

•  Energie en warmte 

  - Energie- en warmtetransitie

  - Aardgasvrije wijken; integrale wijkuitvoeringsplannen

  - Transformatie Westrand

•  Natuur en landbouw

  - Klimaatadaptatie

  - Landbouwtransitie

  - Biodiversiteit en dierenwelzijn

•  Onderwijshuisvesting en Vastgoed

•  Stikstofreductie

•  Circulaire economie, waaronder afval en grondstoffen

Bestaanszekerheid, Onderwijs & arbeidsmarkt en sociaal domein
Wethouder: René van Ginderen (CDA)

•  Aanpak armoede

•  Participatiewet

•  Onderwijsbeleid

•  Taal & integratie

  - Statushouders en asielzoekers

  - Arbeidsmigranten

•  Wmo

•  Jeugd en jeugdzorg

•  Gezondheid

•  Beschermd wonen

•  Bibliotheekwerk

Voorzitter college burgemeester en wethouders
Burgemeester: Han van Midden

• Verhaal van Roosendaal 

• Algemene Bestuurlijke Zaken

  - Public Affairs

  - Vluchtelingen

  - Herdenken & Vieren

  - Lobbystrategie

• Openbare Orde 

  - Handhaving en Toezicht

  - (Sociale) Veiligheid

  - Ondermijning

• Preventie

23

gemeente Roosendaal

