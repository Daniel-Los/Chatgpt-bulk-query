Samen 
bouwen we 
Maashorst

Bestuursakkoord 2022-2026

Inhoud

Voorwoord 
Zo gaan we bouwen 
1.   Veiligheid 
2.   Verkeer en vervoer 
3.   Economie en toerisme 
4.   Onderwijs 
5.   Sport, cultuur, recreatie en natuur 
6.   Sociaal domein 
7.   Volksgezondheid, milieu en duurzaamheid 
8.   Volkshuisvesting, ruimtelijke ordening en 
    stedelijke vernieuwing 
9.   Bestuur en dienstverlening 
10. Bedrijfsvoering en inkomsten 
Samenstelling College van Burgemeester en 
wethouders van gemeente Maashorst 

2
4
5
8
10
13
15
18
21

24
28
32

34

1

Voorwoord

Maashorst: zes dorpen, elk met zijn 
eigen kenmerken. We koesteren die 
diversiteit en bundelen de krachten 
waarin we hetzelfde zijn. Onze dorpen 
zijn energiek, levendig en omgeven 
door natuur. Het verenigingsleven bruist 
en mensen staan voor elkaar klaar. 
Ondernemerschap, trots, gastvrijheid 
en gemoedelijkheid zijn belangrijke 
eigenschappen waardoor mensen 
hier prettig wonen, recreëren en 
ondernemen.

Voor de bestuursperiode 2022 – 2026 vormen 
wij (de partijen Jong Maashorst, CDA, Voor 
de Dorpen en Maashorst Vooruit) een coalitie. 
Vanuit die coalitie gaan we ervoor zorgen 
dat onze nieuwe gemeente Maashorst een 
goede start maakt en gaan we Maashorst op 
de kaart zetten! Dat doen we op basis van 
een bestuursakkoord op hoofdlijnen, met het 
herindelingsadvies als kompas. Een akkoord van 
vier coalitiepartijen, waarin we ook punten uit 
de verkiezingsprogramma’s van andere fracties 
van Maashorst, de Kindergemeenteraad én 
de bouwstenen van de visiegroepen hebben 
verwerkt. Daarmee koersen we bewust op 
samenwerking met alle partijen in onze 
gemeenteraad, onze inwoners, ondernemers en 
maatschappelijke partners. 

Samen met alle inwoners uit de zes kernen 
maken we onze gemeente. Dat is ons 
uitgangspunt. We gaan met elkaar in gesprek, 
luisteren naar elkaars ideeën en wensen en 
bedenken gezamenlijk oplossingen. Iedereen 
mag meedenken en meedoen. 

2

We koesteren daarbij de kracht van onze 
inwoners. Er is veel ruimte voor een open 
dialoog met de samenleving en een 
open politiek debat. Daarbij past geen 
dichtgetimmerd coalitieakkoord, maar een 
akkoord op hoofdlijnen met daarin voor de 
belangrijkste thema’s een stip op de horizon. 
In het vertrouwen dat we met onze inwoners 
tot de beste resultaten komen. 

De belangrijkste speerpunten van Maashorst  
- zoals ook verwoord in de Toekomstvisie - zijn: 

• Zes dorpen; één gemeente
• Een aantrekkelijke plek om te zijn 
• Wonen, werken en recreëren in het 

buitengebied 

• Samen denken, samen doen

Het zijn meteen onze ambities voor de lange 
termijn. 

Bij het realiseren van onze ambities en 
doelstellingen hanteren we onze vijf 
kernwaarden als leidraad:
• Ondernemerschap en lef
• Samen
• Open
• Omgevingsbewust
• Eigenaarschap. 

In deze bestuursperiode zoeken we bovendien 
continue naar verbinding en samenwerking met 
alle fracties in de gemeenteraad. Wij geloven in 
samen bouwen aan Maashorst. 

 

Dit akkoord is geschreven aan de hand van de 
tien programma’s van de gemeentebegroting. 
Op die manier borgen we de verbinding met de 
andere Planning & Control-stukken. Ook maakt 
het beter te volgen (en uitvoerbaar) onder welk 
programma onze verschillende ambities vallen. 
Elk hoofdstuk bestaat vervolgens uit twee 
delen. We starten met een inleiding, waarin we 
aangeven wat onze visie is op het betreffende 
programma. Wat we willen bereiken, is 
daaronder puntsgewijs geformuleerd. Het ‘hoe’ 
(de manier waarop) werken we later uit in een 
uitvoeringsprogramma. 

Het bestuursakkoord 2022 – 2026, een 
duidelijke koers en handreiking aan de gehele 
gemeenteraad en samenleving van Maashorst: 
‘Samen bouwen we Maashorst’.

3

Emiel Jozephs

Maurits van den Bosch

Ben Maathuis

Bas Keijzer

Genoveef Lukassen

Zo gaan we 
bouwen

“Iedereen voelt zich veilig in Maashorst”

VEILIG-
    HEID-

ECONOMIE 
& TOERISME

• Een krachtig MKB
• De meest aantrekkelijke 
toeristische gemeente  
van Brabant

• Een gezonde agrarische 

economie

• Kwalitatief goede 
bedrijventerreinen

• Bedrijvigheid in de kernen
• Een sterk netwerk van 

bedrijven, gemeenten en  
andere instellingen

• Gedeelde verantwoordelijkheid
• Voorkomen waar het kan en 

bestrijden waar het moet

• Bestrijding cybercrime
• Bestrijding ondermijning en 
georganiseerde criminaliteit

• Bescherming kwetsbare 

groepen

• Aanpak van overlast door jeugd      
• Optreden tegen agressie en 
geweld tegen medewerkers

VERKEER 
& VERVOER

• Goede bereikbaarheid  

van alle kernen

• Verbetering van de 

verkeersveiligheid

ONDER-
WIJS

• Goede onderwijshuisvesting
• Een goede start van een 

doorgaande leerlijn

• Gelijke kansen voor iedereen
• Samenwerking tussen  

onderwijs en arbeidsmarkt

SPORT, 
CULTUUR, 
RECREATIE 
EN NATUUR

SOCIAAL 
DOMEIN

• Mogelijkheden om te 

ontmoeten in de kernen

• Preventie
• Een vindbare, herkenbare en 
professionele Toegang voor 
vragen en voorzieningen

• Een integrale benadering  

van 0 tot 100+-jaar

• Inclusie

VOLKSHUISVESTING, 
RUIMTELIJKE ORDENING EN 
STEDELIJKE VERNIEUWING

• Daadkrachtige ruimtelijke ontwikkeling
• Stevige groei van het aantal woningen
• Vitale, krachtige, inclusieve kernen en 

wijken

• Een meer gevarieerd en bijzonder 

woonaanbod

• Een circulaire woonomgeving en 

woningbouw(projecten)

• Implementatie van de Omgevingswet

“Maashorst wordt de 
groenste gemeente 

van Nederland”

• Harmonisatie van de subsidiëring van  

het verenigingsleven

• Breedtesport en inclusiviteit in de sport
• Een mooi aanbod van kunst en cultuur
• Een sterke recreatieve sector
• De groenste gemeente van Nederland

BESTUUR 
EN DIENST-
VERLENING

• Een bereikbaar bestuur
• Samen denken, samen doen
• Een evenwichtig kernenbeleid  

met oog voor identiteit

• Innovatieve en klantvriendelijke 

dienstverlening

4

BEDRIJFSVOERING 
EN INKOMSTEN

• Een stevig fundament voor gemeente Maashorst als organisatie
• Ontwikkeling van een nieuwe, gezamenlijke organisatiecultuur
• Een aantrekkelijke organisatie om in te werken
• Een financieel gezonde gemeente
• Up-to-date en klantvriendelijke informatievoorziening en 

digitalisering

“We werken aan een gezond, veilig en duurzaam Maashorst”

• Positieve gezondheid
• Transitie van het landelijk 

gebied

• Voorlopen in duurzaamheid
• Harmonisatie van ons 

afvalbeleid

VOLKSGEZONDHEID, 
MILIEU 
EN DUURZAAMHEID

1. Veiligheid

   

Een veilige woon- en leefomgeving voor alle inwoners

Inwoners en bezoekers van Maashorst 
moeten zich veilig voelen en veilig zijn 
in hun woon-, werk- en leefomgeving. 
Om dat te realiseren, blijven we zoeken 
(binnen én buiten onze gemeente) 
naar het breedst mogelijke palet 
aan maatregelen. Met alle denkbare 
creatieve (deel)oplossingen en 
instrumenten die kunnen bijdragen aan 
het veiligheidsgevoel in onze gemeente. 

Gedeelde verantwoordelijkheid
Om veiligheid te waarborgen, werken we 
nauw samen met partners als de politie, het 
Openbaar Ministerie en de Veiligheidsregio. 
Maar ook met partners in de wijken en 
dorpen, zoals welzijnswerk, zorgaanbieders, 
scholen en verenigingen. En niet te vergeten 
met de inwoners van Maashorst. Want zij 
kunnen ons het beste vertellen welke plekken 
in hun wijk, buurt of dorp zij als onveilig 
ervaren. En ze kunnen helpen om problemen 
in hun buurt op te lossen. Daarom investeren 
we gericht in middelen om inwoners in de 
gelegenheid te stellen om actief met ons 
mee te werken aan de veiligheid van hun 
woonomgeving. Denk aan bewonersparticipatie, 
wijkpreventie-programma’s, buurtnetwerken en 
buurtbemiddeling. 

We gaan aan de slag met de ontwikkeling 
van een integraal veiligheidsplan. Ook daarbij 
trekken we op met onze inwoners, (regionale) 
partners en met de gemeenteraad.

Voorkomen waar het kan en bestrijden 
waar het moet
We zetten maximaal in op preventie waar het 
kán en repressie waar het moet. Daarvoor is 
het nodig de zichtbaarheid van politie en BOA’s 
te verbeteren, ondanks de formatiekrapte bij 
de politie. Dat doen we in nauwe afstemming 
met de team- en eenheidsleiding. Iedereen die 
onze veiligheid bedreigt, kan rekenen op een 
daadkrachtige reactie. Daarbij zetten we stevig 
in op handhaving en onze handhavers hebben 
hiervoor de juiste middelen. Ook benutten 
we de mogelijkheden om schade te verhalen 
op de daders. Door meer gebruik te maken 
van beschikbare data kunnen we waar nodig 
doelgericht en vroegtijdig optreden. We gaan 
daarbij uiteraard zorgvuldig om met het gebruik 
van data om stigmatisering en discriminatie te 
voorkomen.

5

Aanpak van overlast door jeugd
We dragen eraan bij dat risicojongeren ‘aan 
de goede kant van de streep’ blijven. Dat 
doen we door nauwe samenwerking met het 
jongerenwerk in onze gemeente (belangrijk voor 
vroegsignalering), de politie (met inzet van de 
jeugdagent) en onze boa’s. 

Optreden tegen agressie en geweld 
tegen medewerkers 
Bij veiligheid hoort ook de veiligheid van onze 
eigen medewerkers en bestuurders. Zij moeten 
hun werk kunnen doen zonder dat ze te maken 
krijgen met fysiek of verbaal geweld of andere 
vormen van beïnvloeding. Helaas zien wij dat 
medewerkers hier steeds vaker mee te maken 
krijgen. We zetten in op een betere bescherming 
van medewerkers en bestuur. We gebruiken 
daarvoor de landelijke aanpak tegen agressie 
en geweld volgens het programma Veilige 
Publieke Taak. 

6

Bestrijding cybercrime
Het is belangrijk dat ons veiligheidsbeleid 
actueel en flexibel is. Alleen zo kunnen we 
snel en goed inspelen op maatschappelijke 
ontwikkelingen en daar flexibel en 
doeltreffend op reageren. Een voorbeeld 
van zo’n ontwikkeling is de toenemende 
cybercriminaliteit (afpersing en oplichting via 
internet), waar vooral mensen slachtoffer van 
worden die iets minder bekend zijn met de 
digitale bedreigingen van tegenwoordig. Wij 
willen onze inwoners hier zo goed mogelijk 
tegen beschermen. Dat doen we door hen te 
informeren en bewust te maken van de risico’s. 
Dat pakken we zowel lokaal als regionaal op.

Bestrijding ondermijning en 
georganiseerde criminaliteit
Ondermijning is de vermenging van de 
boven- en onderwereld, zoals bij witwassen, 
drugslabs en hennepteelt. Het is een groot 
maatschappelijk probleem dat een bedreiging 
vormt voor onze rechtsstaat en dat over 
geografische grenzen heen gaat. Daarom 
werken we bij de bestrijding ervan niet alleen 
lokaal, regionaal en provinciaal samen met 
allerlei relevante instanties, maar ook landelijk 
en zelfs internationaal. Dat blijven we doen, 
omdat de complexiteit van deze problematiek 
vraagt om een multidisciplinaire aanpak. 
Ook op wijkniveau zoeken we naar creatieve 
oplossingen, waarvoor we een beroep kunnen 
doen op rijksmiddelen. 
 

Het grote buitengebied van Maashorst 
vraagt om extra aandacht en ondersteuning 
om criminele invloeden tegen te gaan. 
We zetten in op het onderuit halen van 
het verdienmodel van drugscriminelen en 
pakken ondermijnende criminaliteit harder 
en met innovatieve methodes aan. Onderdeel 
van onze aanpak is het vergroten van de 
weerbaarheid van medewerkers, inwoners 
en bedrijven. Bijvoorbeeld door in te zetten 
op bewustwording, het vergroten van de 
meldingsbereidheid en het vergemakkelijken van 
het doen van een melding. 

Bescherming kwetsbare groepen
Omdat we willen dat iedereen veilig is, 
zorgen we er ook voor dat kwetsbare mensen 
beschermd worden. We helpen ze bij het 
voorkomen dat ze slachtoffer worden van 
misdrijven of dat er misbruik wordt gemaakt 
van hun situatie. Dit doen we samen met de 
politie, de woningbouwverenigingen en onze 
welzijnsorganisaties.

De steeds complexer wordende sociaal 
maatschappelijke casuïstiek (denk aan: 
verwarde personen, overlast gevende buren en 
huiselijk geweld) vraagt ook om een stevige 
integrale aanpak. Die zetten we door en we 
blijven ons inzetten om die waar mogelijk te 
verbeteren, onder andere in nauwe afstemming 
met onze welzijnspartners.

“Iedereen voelt zich 
veilig in Maashorst”

Wat willen we bereiken? 
Gedeelde verantwoordelijkheid 
• Wijkpreventie en buurtbemiddeling zijn goed 

georganiseerd in onze kernen.

Aanpak van overlast door jeugd
• Er is minimaal één gespecialiseerde 

jeugdagent te allen tijde actief in onze 
gemeente.

• Er zijn genoeg politieagenten en boa’s die 

• We continueren de nauwe samenwerking 

tussen gemeente, politie en het jongerenwerk.

Optreden tegen agressie en geweld tegen 
medewerkers 
• We brengen agressie en bedreiging richting 

onze medewerkers en bestuurders tot 
een minimaal niveau. We hanteren een 
zerotolerancebeleid en doen altijd aangifte.

7

goed toegerust en zichtbaar zijn.

• Datagericht optreden is vast onderdeel van 

ons palet aan maatregelen.

Bestrijding cybercrime
• Inwoners en bedrijven zijn zich bewust van de 
risico’s van cybercriminaliteit en weten hoe ze 
zich daartegen kunnen beschermen. 

Bestrijding ondermijning en georganiseerde 
criminaliteit
• Medewerkers, inwoners en bedrijven zijn 

bekend met en herkennen ondermijning. Zij 
zijn bereid om dit te melden en kunnen dit 
eenvoudig doen.

• Het Actiecentrum Oost-Brabant van 

Taskforce-Riec is vanaf 2022 gehuisvest in het 
kantoor van gemeente Maashorst.

Bescherming kwetsbare groepen
• Er is een gezamenlijk plan van aanpak 

(gemeente, politie, woningbouwverenigingen 
en (welzijns)partners) voor de bescherming 
van kwetsbare groepen.

• Bij sociaal maatschappelijke casuïstiek is er 

een integrale aanpak van de gemeente en de 
(welzijns)partners. 

2. Verkeer en vervoer 

Bereikbaar, fietsvriendelijk en veilig

In Maashorst heeft de fiets een streepje 
voor. Fietspaden zijn er breed en veilig 
en faciliteiten als stallingen zijn op 
orde. Onze gemeente is door goede 
fietsverbindingen, openbaar vervoer 
en de ligging aan de A50 optimaal 
bereikbaar. Ook de afzonderlijke kernen 
zijn maximaal bereikbaar en onderling 
goed verbonden. 

We stimuleren fijnmazige mobiliteit tot in het 
hart van de kernen en wijken. Waar nodig 
faciliteren we de inzet van vrijwilligers als 
chauffeurs. Openbaar vervoer moet - zeker 
vanuit onze verantwoordelijkheid als uitvoerder 
van de WMO - een beschikbaar en betaalbaar 
vervoersmiddel blijven.

We stimuleren innovatieve vervoerssystemen, 
zoals elektrische deelauto’s, deelfietsen en 
-scooters (in kernen en bedrijventerreinen). 
Daarnaast moedigen we wandelen en fietsen 
aan, onder meer door verbetering van de 
bereikbaarheid van de kernen en natuurgebied 
De Maashorst, en uitbreiding van een veilig 
fietsnetwerk met bijbehorende faciliteiten 
als stalling en laadpalen. Zo verleiden we 
verkeersgebruikers om de auto te laten staan.

8

Goede bereikbaarheid van alle kernen
Als je de leefbaarheid wilt behouden en 
verbeteren, moet je zorgen dat alle kernen zo 
goed mogelijk bereikbaar zijn. Daarom stellen 
we een mobiliteitsplan op, met onder andere 
een langetermijnstudie naar de verkeersdruk 
in de kernen. Daarnaast onderzoeken we nut 
en noodzaak van de doortrekking van de N605 
richting de noordelijke rondweg, als vervolg op 
de geplande omleg van deze provinciale weg 
rondom Volkel via de Zeelandsedijk. De basis 
voor deze nieuwe oostelijke rondweg is de 
ontwikkeling van Maashorst, waarbij inbegrepen 
de uitbreiding van de bedrijventerreinen.

We gaan door met de lopende Corridoraanpak 
A50 (= regionale samenwerking gericht op 
betere doorstroming). Daarbij pakken we 
door op de lobby voor een bus rapid transit. 
Daarnaast steunen we de aanleg van hubs, in 
ieder geval aan de snelweg. Dit als stimulans 
voor toekomstbestendig en dekkend openbaar 
vervoer, van en naar de grote steden tot in de 
kernen en Bernhoven. 

“We stimuleren 
mensen om wat vaker 
de auto te laten staan 
en te kiezen voor 
fietsen of lopen”

• De mogelijkheden voor een Park & Bike bij 

Bernhoven en in Schaijk en Zeeland zijn 
onderzocht en zo mogelijk gerealiseerd. 

• Er is een bewaakte fietsenstalling met 

oplaadpunten gerealiseerd in het centrum van 
Uden. 

• De snelfietsroutes F50 van Uden naar Veghel 

en van Uden via Nistelrode en Heesch naar 
Oss zijn gerealiseerd, evenals de snelfietsroute 
Gennep-Uden (F264).

• Er zijn goede fiets- en wandelpaden 
aangelegd en de voorzieningen zoals 
stallingen zijn verbeterd. 

Verbetering van de verkeersveiligheid
• De verkeersveiligheid is geoptimaliseerd, 
onder andere door maatregelen rondom 
scholen en de routes naar de scholen. 

• Er zijn veilige en duurzame wegen gerealiseerd 

in buitengebied.

• Het veilige fietsnetwerk met brede goed 

verlichte fietspaden is uitgebreid.

9

Verbetering van de verkeersveiligheid
Onveilige verkeerssituaties pakken we aan. 
We verbeteren bijvoorbeeld de fiets- en 
wandelpaden tussen en ín kernen en naar 
toeristische hotspots. Daarbij maken we zoveel 
mogelijk gebruik van duurzame en innovatieve 
toepassingen in verlichting en aanleg. Dat doen 
we ook binnen natuurgebied De Maashorst. 
In het buitengebied realiseren we veilige en 
duurzame wegen. Daar waar mogelijk vermijden 
we daarbij de combinatie van zwaar landbouw- 
en vrachtverkeer met recreatie en toerisme. Ten 
slotte gaan we voor meer verkeersveiligheid 
rondom scholen, op de routes naar scholen en 
naar sportverenigingen.

Wat willen we bereiken? 
Goede bereikbaarheid van alle kernen
• Mobiliteitsplan is opgesteld en in uitvoering.
• Hubs zijn gepland.
• Vrijwilligers als aanvulling op het OV 

worden breder ingezet naar het voorbeeld 
van Muzemobiel en de buurtbus van de 
zorgcorporatie.

• We streven naar goede parkeervoorzieningen 

in wijken en winkelcentra. Waar nodig 
(bijvoorbeeld bij functiewijziging) gaan we 
creatief om met te stellen eisen, zodat een 
ontwikkeling toch kan worden gerealiseerd 
zonder afbreuk te doen aan de parkeerbalans.

• Beleid is ontwikkeld op verschillende fiets-

verkeersstromen (e-bike, mountainbike etc.).

3. Economie en toerisme
 

Ondernemerschap koesteren in toeristisch aantrekkelijk Maashorst

 

We versterken het economisch 
klimaat van de gemeente Maashorst 
verder. Daarom werken we aan een 
gunstig ondernemersklimaat en een 
evenwichtige economische structuur. 
Economische groei van Maashorst 
vinden we heel belangrijk, zowel voor 
bestaande als voor nieuwe bedrijven. 
We zetten ons in om de meest 
aantrekkelijke toeristische gemeente 
van Brabant te zijn! 

Een krachtig MKB
We koesteren de kracht van het aanwezige MKB 
en blijven de kansen benutten die onze ligging 
biedt in het hart van de driehoek Nijmegen, 
Eindhoven en ‘s-Hertogenbosch. We blijven 
ons inzetten om het ondernemerschap in de 
gemeente te faciliteren en stimuleren. Daarbij 
ondersteunen we de doorontwikkeling van de 
circulaire economie. We brengen eventuele 
bottlenecks voor het lokale ondernemerschap 
in kaart en werken aan de verbetering hiervan. 
Daarnaast verkennen we potentiële fieldlabs 
voor innovatie in kansrijke economische 
groeisectoren. Fieldlabs zijn voor het MKB 
van Maashorst immers een mogelijkheid om 
jongeren (en dus arbeidspotentieel) aan te 
trekken en vormen een extra stimulans om te 
innoveren. 

De meest aantrekkelijke toeristische 
gemeente van Brabant
We profileren ons als toeristisch recreatieve 
gemeente waarbij natuurgebied De Maashorst 
zich ontwikkelt tot aantrekkelijkste natuur-
gebied van Noord-Brabant. We geven ruimte 
aan vrijetijdsondernemers om de huidige 

kernkwaliteiten van het natuurgebied te 
versterken. Daarnaast zorgen we ervoor dat 
Uden het toonaangevende winkelcentrum is en 
blijft voor de directe omgeving door uitvoering 
van de Centrumvisie en transformatie van delen 
van de rand van het centrum. Detailhandel en 
horeca zijn onlosmakelijk verbonden met een 
goede centrumfunctie en horen in alle kernen 
thuis.

We ondersteunen de verdere groei van het 
toerisme in onze gemeente en zetten ons 
daarom mét ondernemers in voor profilering 
en gebiedsmarketing. We profileren ons 
daarbij nadrukkelijk als toeristisch recreatieve 
gemeente. De invoering van Toeristenbelasting 
is wat ons betreft dan ook goed uit te leggen. 
Die biedt ons ruimte om deze ambitie waar te 
maken. Het is voor ons vanzelfsprekend dat 
we de middelen die we hiermee genereren ook 
volledig investeren ten gunste van inwoners 
en deze sector. De basis hiervoor gaan we 
vastleggen in een toeristisch recreatief plan. 
Samen met de sector willen we de meest 
aantrekkelijke recreatieve gemeente van 
Brabant worden. 

10

Een gezonde agrarische economie
We helpen de agrarische ondernemers in onze 
gemeente actief bij de productie van duurzaam 
en gezond voedsel. Agrarisch ondernemerschap 
gaan we actief promoten en we stimuleren 
initiatieven die de lokaal geproduceerde 
producten directer voor de bevolking 
beschikbaar maken. Ook bieden we
ruimte aan alternatieve ondernemersvormen 
en verdienmodellen richting circulaire of 
natuurinclusieve landbouw, akkerbouw 
(eiwit-transitie) of productie van bio-based 
bouwmaterialen. Verder faciliteren we 
ondernemers in het buitengebied - rekening 
houdend met de gebiedskwaliteiten - om 
de kansen te benutten die bijvoorbeeld 
ons toeristisch/recreatief potentieel en de 
energietransitie of woonopgaven bieden. 
Voor gemeentelijke gronden formuleren we 
randvoorwaarden om het gebruik van chemische 
gewasbeschermingsmiddelen terug te dringen.
 
Kwalitatief goede bedrijventerreinen
We beseffen ons dat het aanbod aan 
bedrijventerreinen op dit moment schaars 
is. We gaan dan ook op zoek naar nieuwe 
uitbreidingsmogelijkheden voor alle kernen. De 
nadruk ligt daarbij op de behoefte van MKB-
bedrijven. Bestaande MKB-bedrijven die willen 
doorgroeien, moeten we immers maximaal 
kunnen faciliteren. We zetten ons extra in voor 
innovatieve bedrijven en bedrijven met een 
lokale binding. 

Bijvoorbeeld bedrijven met veel personeel uit 
onze gemeente of met onze gemeente als 
afzetmarkt. Nieuwe bedrijven die veel ruimte 
nodig hebben, zoals logistieke bedrijven en 
zware industrie, verwijzen we graag door 
naar de daarvoor aangewezen regionale 
bedrijventerreinen.

Om te voorkomen dat bedrijventerreinen 
en de centra in de kernen in verval raken, 
monitoren we de leegstand. In overleg met 
de ondernemersverenigingen gaan we de 
mogelijkheid onderzoeken om eigenaren te 
stimuleren leegstaande panden te vullen en 
leegstand te voorkomen. 

De kwaliteit van particuliere bedrijven in hun 
omgeving verdient eveneens meer aandacht. 
Sommige plekken op de bedrijventerreinen in 
Uden verloederen steeds meer. We streven naar 
kwalitatief hoogwaardige bedrijventerreinen, 
waarbij de uitstraling van panden en hun 
omgeving een belangrijke rol speelt. Waar nodig 
zetten we in op transitie van bedrijventerreinen.

Bedrijvigheid in de kernen
In het kader van de leefbaarheid vinden 
wij het wenselijk dat iedere kern voldoende 
bedrijvigheid heeft om de huidige inwoners 
te faciliteren. Wel streven we daarbij naar 
voldoende differentiatie tussen de verschillende 
kernen. 

We zetten in op behoud van basisvoorzieningen 
in alle kernen, zoals supermarkten. En natuurlijk 
moet elke kern in ieder geval kunnen voorzien 
in de mogelijkheid voor wonen met werken. 
Daarnaast zetten we ons in om startende lokale 
bedrijven en ZZP-ers te stimuleren en faciliteren. 

Een sterk netwerk van bedrijven, 
gemeenten en andere instellingen
Het netwerk van bedrijven, gemeenten en 
andere instellingen willen we versterken 
door nóg vaker en intensiever gezamenlijk 
op te trekken. Zo gaan we ons met het 
bedrijfsleven inzetten om de organisatiegraad 
van het bedrijfsleven nog verder te verhogen. 
De prettige relatie en interactie die we 
als gemeente al hebben met ondernemers 
en onderwijsinstellingen willen we nog 
verder versterken. We gaan samen met 
de ondernemersorganisaties onderzoeken 
in hoeverre gebiedsfinanciering of een 
ondernemersfonds wenselijk is. En wanneer 
ondernemersverenigingen vragen om een 
Bedrijven Investeringszone (BIZ) voor een 
bedrijventerrein en/of een centrum van een kern, 
dan werken we daaraan mee. Ook bevorderen 
we in de grotere kernen vormen van hybride 
werken en leren en bedrijfsverzamelgebouwen. 
Initiatieven op dat vlak ondersteunen we van 
harte. 

11

Wat willen we bereiken?
Een krachtig MKB
• Eventuele bottlenecks voor het lokale 

ondernemerschap zijn in kaart gebracht en we 
werken aan de verbetering hiervan. 
• Er is een verkenning gedaan naar de 

mogelijkheid van satellietopleidingen bij 
grote bedrijven en de satellietopleiding bij 
Bernhoven is gecontinueerd.

• Boegbeelden uit het lokale bedrijfsleven zijn 
bereid gevonden om Maashorst beter op de 
kaart te zetten.

• Periodiek zijn netwerksessies georganiseerd.
 

“We maken van 
Maashorst de meest 
aantrekkelijke 
recreatieve gemeente 
van Brabant”

De meest aantrekkelijke toeristische gemeente 
van Brabant
• Het winkelcentrum van Uden wordt beter 
benut als visitekaartje van Maashorst. Het 
uitvoeringsprogramma Centrumvisie Uden is 
opgesteld en uitgevoerd. 

• Onze winkelcentra hebben het hoogste 

onderhoudsniveau.

• We heffen toeristenbelasting voor de hele 

gemeente en de inkomsten daarvan zijn 
geïnvesteerd in toerisme en recreatieve 
elementen voor zowel bezoeker als inwoner. 

Kwalitatief goede bedrijventerreinen
• De ontwikkeling van bestaande en nieuwe 

bedrijventerreinen is onderzocht en de locaties 
zijn bekend. De nieuwe bedrijventerreinen zijn 
in ontwikkeling.

• Het toekomstige omgevingsplan wordt flexibel 

ingericht, waardoor het relatief eenvoudig is 
om bedrijfsverzamelgebouwen te realiseren. 

Bedrijvigheid in de kernen 
• We ondersteunen startende ondernemers op 

verschillende manieren.

• Toerisme wordt duidelijk gestimuleerd.

• De mogelijkheden om leegstand te voorkomen 

Een gezonde agrarische economie 
• Er is nieuw beleid ontwikkeld voor 
vrijkomende agrarische bebouwing.

• Agrotoerisme, zorgboerderijen en agrarische 

kinderopvang worden gepromoot.

• In samenwerking met andere partners in 

de agrarische sector zijn we in gesprek 
met agrarische bedrijven over een 
toekomstbestendige onderneming. 

• We werken mee aan het bestaande initiatief 

voor de pilot Peel Natuurdorpen (Tiny Houses) 
als alternatief financieringsmodel voor 
agrariërs en natuurontwikkeling.

12

zijn onderzocht en ingevoerd. 

Een sterk netwerk van bedrijven, gemeenten en 
andere instellingen
• Als ondernemers vragen om een Bedrijven 

Investeringszone (BIZ), werken wij daar aan 
mee. 

• Sociaal maatschappelijk ondernemen wordt 

duidelijk ondersteund.

• ‘Koop lokaal’ wordt gepromoot.
• Er zijn vormen van hybride werken en leren 

gerealiseerd.

4. Onderwijs 

Samen voor de toekomst 

Onderwijs (voor alle leeftijden) is een 
belangrijke pijler in de samenleving van 
Maashorst. Gelijke kansen voor iedereen 
staan daarbij centraal. We investeren 
in de doorgaande (leer)lijn en zien een 
belangrijke functie voor het integraal 
kindcentrum (IKC): een combinatie van 
basisonderwijs en opvang. Vanwege 
de didactische én maatschappelijke 
functie daarvan is adequate en 
toekomstbestendige huisvesting van 
groot belang.

Goede onderwijshuisvesting
We werken planmatig en gefaseerd aan 
verbetering van onze onderwijsgebouwen, op 
basis van een Integraal Huisvestingsplan. Bij 
nieuwbouw leggen we de lat hoog wat betreft 
duurzaamheid: we willen frisse scholen, gasloos 
bouwen en energie-neutrale onderwijsgebouwen 
en sportaccommodaties. Ook willen we 
goed bereikbaar basisonderwijs behouden 
in alle wijken en kernen, inclusief ‘t Oventje. 
Hetzelfde geldt voor buitenschoolse opvang en 
kinderopvang. Bij het verbeteren van bestaande 
schoolgebouwen (ook de locaties voor 
voortgezet onderwijs) staat bovendien - zeker 
sinds de komst van corona - ventilatie hoog op 
de agenda. 

“Kansengelijkheid 
begint bij onderwijs”

Een goede start van een doorgaande 
leerlijn
In het onderwijs is weliswaar sprake van 
diverse fases, maar die staan niet op zichzelf. 
Wij investeren dan ook nadrukkelijk in de 
doorgaande (leer)lijn. Dit begint al met het 
aanbod van voor- en vroegschoolse educatie 
(VVE). Deze moet vloeiend overlopen in het 
basisonderwijs. VVE-indicaties worden in 
alle gevallen doorgeleid naar een passende 
locatie met VVE-aanbod. Waar nodig zorgen 
we aanvullend aan het schoolaanbod voor 
versterking van de omgeving van kinderen met 
leerachterstanden. Ook kwetsbare jongeren 
moeten aan het einde van de basisschool de 
overstap kunnen maken naar het voortgezet 
onderwijs om hun talenten verder te 
ontwikkelen. In samenspraak met de sector 
zetten we in op extra aandacht voor kinder- en 
jongerenwerk op scholen. 

13

Gelijke kansen voor iedereen
Ieder kind in onze gemeente moet in staat zijn 
om passend onderwijs te volgen. Dit mag niet 
afhankelijk zijn van het inkomen van de ouders. 
We faciliteren cultuur- en natuureducatie op de 
scholen in Maashorst. We vinden het namelijk 
belangrijk dat hier aandacht aan wordt besteed 
en dat deze vormen van educatie toegankelijk 
zijn voor alle kinderen. Ook willen we dat 
er op scholen aandacht wordt besteed aan 
het omgaan met geld en het voorkomen van 
verslavingen. Hierbij zien wij onder andere 
een rol weggelegd voor de preventiewerkers 
jeugd en/of jongerenwerkers, zowel op scholen 
als op de ontmoetingspunten in wijken en 
kernen. We willen hoe dan ook specifieke 
ontmoetingspunten voor jongeren faciliteren 
met jongerenwerk, verdeeld over de gemeente. 
Dat sluit mooi aan bij de gewenste preventieve 
aanpak van jeugdproblematiek. 

Samenwerking tussen onderwijs en 
arbeidsmarkt
Om te voorkomen dat er een te grote 
mismatch ontstaat tussen onderwijs (aanbod) 
en arbeidsmarkt (vraag) willen we de 
samenwerking tussen beide sectoren nog 
sterker stimuleren. Ons sterk ontwikkelde 
en vertegenwoordigde MKB-segment biedt 
uitgelezen mogelijkheden daartoe.

Wij geloven in hybride leeromgevingen. Daarom 
zetten we daar in deze bestuursperiode stevig 
op in. Zo willen we ook Stichting Eigen Wijzer en 
de Campus in de kern Uden (een initiatief dat 
in 2021 is gestart) behouden als schakel tussen 
het lokale voortgezet onderwijs en middelbaar 
onderwijs in buurgemeenten enerzijds en lokale 
werkgelegenheid anderzijds. Het ontbreken 
van hoger en middelbaar beroepsonderwijs 
wil niet zeggen dat er geen (delen van) hogere 
en middelbare beroepsleidingen verzorgd 
kunnen worden. Daar kunnen we - mét 
onderwijsinstellingen en bedrijven - vast nog 
meer slimme oplossingen voor bedenken. 

Wat willen we bereiken? 
Goede onderwijshuisvesting
• In al onze kernen is aanbod van 
basisonderwijs, kinderopvang en 
buitenschoolse opvang beschikbaar. 

• Schoolgebouwen zijn aan de hand van een 
- samen met partners zoals schoolbesturen 
en kinderopvangorganisaties - op te stellen 
integraal huisvestingsplan gebouwd, 
uitgebreid of vernieuwd. Er staan in Maashorst 
alleen maar frisse scholen. 

• Kinderen gaan veilig naar school. De 

verkeersdrukte rondom scholen is afgenomen, 
doordat ouders hun kinderen vaker lopend of 
fietsend naar school brengen.

• Gemeentelijke wijkfaciliteiten worden gebruikt 

voor volwassenenonderwijs. 

Een goede start van een doorgaande leerlijn
• Indicaties voor- en vroegschoolse opvang zijn 
in alle gevallen doorgeleid naar een passend 
aanbod.

Gelijke kansen voor iedereen
• Iedereen, ongeacht afkomst, beperkingen 

of inkomen, volgt passend onderwijs in 
Maashorst. 

• Het aanbod van cultuur- en natuureducatie 

is gegroeid, doordat wij dit stimuleren en 
faciliteren. 

• In het kader van preventie wordt op de 

scholen expliciet aandacht besteed aan het 
omgaan met geld en het voorkomen van 
verslavingen.

Samenwerking tussen onderwijs en 
arbeidsmarkt
• De samenwerking tussen onderwijs, 

bedrijfsleven en gemeente (triple helix) is 
nog verder geïntensiveerd om stageplekken 
en hybride leeromgevingen zoals Stichting 
Eigen Wijzer Maashorst te creëren, en ter 
ondersteuning van Campus Uden. Hierdoor is 
de match tussen onderwijs en arbeidsmarkt 
verbeterd. 

• Er zijn passende opleidingen in Maashorst die 
aansluiten op ons profiel: groen, zorg en vrije 
tijd.

14

5. Sport, cultuur, recreatie en natuur 

Iedereen doet mee  

Ons rijke verenigingsleven – van 
voetbalclubs tot carnavals- en 
muziekverenigingen – vormt een 
belangrijk onderdeel van de identiteit 
en eigenheid van onze dorpen. Het 
zorgt niet alleen voor een sterke 
binding, maar draagt ook bij aan 
de leefbaarheid. We koesteren dit 
verenigingsleven. Met nieuw beleid voor 
vrijwilligers en subsidiëring van hun 
organisaties blijven we dit faciliteren en 
waarderen, zodat onze dorpen vitaal 
blijven. En we zetten ons in om iedereen 
in Maashorst mee te laten doen aan 
sport, cultuur en natuur! 

Harmonisatie van de subsidiëring van 
het verenigingsleven
Onze gemeente kent over de volle breedte 
een rijk verenigingsleven. Het belang hiervan 
voor de leefbaarheid in de kernen, de sociale 
cohesie, het opbouwen en onderhouden van 
vriendschappen en diverse vormen van preventie 
behoeft geen betoog. Dit is ook de reden dat 
elk jaar opnieuw een aanzienlijk deel van de 
gemeentelijke subsidies aan dit verenigingsleven 
besteden. Gemeenten vullen de subsidiering op 
diverse manieren in en aan de hand van diverse 
maatstaven. Zo ook in Landerd en Uden. Het 
is nu de uitdaging om dit de komende jaren te 
harmoniseren. Wij doen dit zorgvuldig op basis 
van intensieve afstemming met de betrokken 
verenigingen. 

Breedtesport en inclusiviteit in de sport
Naast de al genoemde voordelen van een 
sterke verenigingsgraad met aanbod van een 
veelzijdig sportprogramma, draagt met name 
het beoefenen van sport en/of spel ook bij aan 
de positieve gezondheid. En die vinden wij 
zeer belangrijk. Dit geldt voor alle leeftijden en 
levensfases, hoewel bewegen voor jongeren wat 

ons betreft vanzelfsprekend zou moeten zijn. 
Breedtesport moet dan ook royaal, en zeker in 
alle kernen, mogelijk zijn in verenigingsverband. 
Het spreekt voor zich dat we een veilige sport/
spel-omgeving daarbij van essentieel belang 
vinden. Ook zetten we in op meer bewegen in 
de openbare ruimte. Sport moet laagdrempelig 
zijn. Daarom worden activiteiten van Sjors 
Sportief en Max Vitaal voortgezet en waar 
nodig uitgebreid. Tenslotte zetten we in op 
inclusiviteit in de sport. Dit betekent dat 
iedereen mee moet kunnen doen. Ook mensen 
met een beperking. Maar ook inkomen, geloof 
of (seksuele) identiteit mag geen drempel zijn 
om te sporten. 

Een mooi aanbod van kunst en cultuur
Kunst en cultuur zijn belangrijke 
voedingsbronnen voor de ontwikkeling van 
mensen. Inwoners kunnen er hun creativiteit 
en emoties in kwijt. In Maashorst zijn al de 
nodige culturele instellingen. Instellingen die 
de creativiteit stimuleren, zorgen voor vermaak 
en ontspanning en dragen bij aan het profiel 
van onze gemeente. Ze vervullen bovendien 
een belangrijke rol op het vlak van educatie 

15

Vergroening heeft in de volle breedte onze 
aandacht, dus ook in de gebouwde omgeving. 
Bijvoorbeeld door vergroening van de wijken 
en verbetering van de biodiversiteit. En als 
inwoners dit wensen, betrekken we ze graag 
bij het onderhoud van het groen in hun eigen 
wijk/dorp. Ook werken we samen met inwoners, 
ondernemers en organisaties aan plannen met 
quick wins voor natuur, landschap en recreatie. 

We stimuleren recreatief gebruik van 
onze natuur. Kwaliteit van natuur en 
aantrekkingskracht bepalen in sterke mate de 
recreatieve mogelijkheden. De balans tussen 
natuur en recreatieve druk mag echter niet uit 
het oog worden verloren. We bieden recreatieve 
mogelijkheden voor de inwoners van gemeente  
Maashorst en zijn daarmee ook aantrekkelijk 
voor mensen van veraf.

16

aan schoolkinderen. Wij vinden dan ook dat 
we moeten blijven investeren in de culturele 
sector. Bijvoorbeeld door het stimuleren en 
ondersteunen van muziekonderwijs. Bij het 
aanbod van mogelijkheden van allerlei vormen 
van (amateur)kunst zetten we zoveel mogelijk 
ook de dorpshuizen en MFA’s in als podium.

Als gemeente zijn we zelf ook creatief. 
Bijvoorbeeld door kunst in de openbare ruimte 
te introduceren. Bij voorkeur verzorgd door 
lokaal talent. Denk daarbij aan het beschilderen 
of het op een andere manier verfraaien van 
bouwwerken die nu als gevolg van diverse 
vormen van vandalisme ontsierd zijn. 

Belangrijk vinden we ook dat kerkgebouwen in 
alle kernen behouden blijven. Wij werken dan 
ook graag mee aan een exploitabele invulling 
van deze beeldbepalers. Bijvoorbeeld door de 
bestemming te verruimen in omgevingsplannen. 
In bredere zin willen we ons eigen culturele 
erfgoed bewaken, zoals de geschiedenis van 
onze kernen en tradities rondom carnaval. 
Hierin zouden bijvoorbeeld de lokale omroep of 
Heemkundekring een rol kunnen spelen, door 
middel van het vastleggen en bewaren van 
lokale gebeurtenissen. 

Een sterke recreatieve sector
Ook de recreatieve sector is een belangrijke 
hoeksteen van onze economie. Natuurgebied 
De Maashorst is een trekpleister van formaat. 
Dit biedt potentie voor recreatiebedrijven en 
agrarische bedrijven die zich willen verbreden. 
Daarom zetten we in op een toename van 
het aantal dagrecreatie-activiteiten en een 
verhoging van de tijd die inwoners besteden in 
de eigen regio. Een stevige ambitie! De basis 
hiervoor leggen gaan we vast in een toeristisch 
recreatief plan. 

De groenste gemeente van Nederland
Maashorst is natuur. En natuur is Maashorst. 
Natuurgebied De Maashorst is ons grootste 
troef. Die willen we dan ook verder ontwikkelen, 
zodat De Maashorst het meest aantrekkelijke 
natuurgebied van Noord-Brabant wordt. Qua 
ambitie staat wat ons betreft het Maashorst 
Manifest met het toekomstbeeld voor 2050 nog 
fier overeind.

We willen (opnieuw) de groenste gemeente van 
Nederland worden. We vergroten de diversiteit 
in natuuraanbod, met een goede spreiding over 
de hele gemeente. Focus ligt daarbij uiteraard 
op de doorontwikkeling van natuurgebied De 
Maashorst als aangesloten natuurgebied en 
variatie in natuur. Grote grazers blijven daar wat 
ons betreft welkom, waarbij veiligheid voorop 
staat. Onze natuurdoelen brengen we in bij de 
aanpak van de stikstofproblematiek. Ook zorgen 
we voor natuurcompensatie.

“Maashorst wordt  
de groenste 
gemeente van 
Nederland”

• Activiteiten van Sjors Sportief en Max Vitaal 

zijn voortgezet en waar nodig uitgebreid.

Een mooi aanbod van kunst en cultuur 
• We stimuleren en waarderen verenigingen en 

vrijwilligers. 

De groenste gemeente van Nederland
• Diversiteit in natuuraanbod is vergroot met 
een goede spreiding over de hele gemeente. 
• Biodiversiteit van natuur is gewaarborgd en 

versterkt, bijvoorbeeld door deelname aan het 
Deltaplan biodiversiteit.

• Culturele instellingen leveren een actieve 

• De Maashorst is verder uitgebreid en 

bijdrage aan de educatie en het vermaak van 
onze inwoners. 

• We bewaken én bewaren de geschiedenis van 

de kernen. 

ontwikkeld als natuurgebied en we hebben 
onderzocht of het gebied een Nationaal Park-
nieuwe stijl kan worden.

• Pilots voor beheer van het openbaar groen/

• Jongeren, ook 18-, kunnen veilig uitgaan in 

natuur door inwoners zijn opgestart.

• Quick wins zijn gerealiseerd, zoals aanplant 

landschap, ecologisch bermbeheer, 
erfbeplanting, picknick-voorzieningen, 
fietsroutes, wandelpaden.

17

Wat willen we bereiken? 
Harmonisatie van de subsidiëring van ons 
verenigingsleven
• Een goed, sterk en evenwichtig 

(geharmoniseerd) subsidiebeleid, evenals 
huur- en tarievenbeleid voor de lokale 
sportverenigingen en culturele instellingen/
verenigingen. 

Breedtesport en inclusiviteit in de sport
• Iedereen doet mee. Bewegen van jongeren is 

essentieel, ook in de preventieve sfeer. 

onze gemeente. 

• Lokaal talent heeft de openbare ruimte met 

kunst verfraaid.

Een sterke recreatieve sector
• Maashorst is de meest recreatieve gemeente 

van Noordoost-Brabant. Onze positionering 
richt zich daar nadrukkelijk op. We 
benadrukken de sterke verwevenheid met het 
natuurgebied De Maashorst. 

• De diversiteit in natuuraanbod is vergroot met 

een goede spreiding over de heel gemeente.
• De Natuurpoort (Palmstraat, Schaijk) en de 

• Er is een breed aanbod van sport. Ook voor 

uitkijktoren in De Maaspoort zijn gerealiseerd. 

mensen met een beperking. Wij nemen daarin 
onze verantwoordelijkheid. 

• In alle kernen is er aanbod om te kunnen 

• Er is een toeristisch-recreatief plan aan dan 

hand waarvan we Maashorst versterken. 

• We hebben een start gemaakt met een 

sporten voor jong en oud. We doen er alles 
aan om de faciliteiten op orde te hebben en 
te houden, bijvoorbeeld door te kijken naar 
mogelijkheden voor gecombineerd gebruik van 
faciliteiten.

verbeterplan voor Sportpark Uden.

• We hebben het cultuuraanbod gekoppeld aan 

de profilering van onze gemeente. 

• Natuurcentrum De Maashorst blijft een 

belangrijke educatieve partner.

6. Sociaal domein 

Toegankelijk, dichtbij en efficiënt

Langer ‘thuis blijven wonen’, zorgen 
voor elkaar, opbouwen en benutten 
van netwerken en voorkomen van 
gespecialiseerde zorg gaat niet 
altijd vanzelf. Samen met partijen 
in onze gemeente zetten we in op 
preventie: het voorkomen dat zorg 
nodig is. Het verenigingsleven en 
de ontmoetingsmogelijkheden zijn 
belangrijke pijlers. Verder is het van 
belang dat duidelijk is waar je terecht 
kunt met zorgvragen. Die ondersteuning 
en zorg moeten dan snel en passend 
worden geleverd.

Preventie
Ontmoeten is nauw verbonden met preventie. 
Hoe meer inwoners elkaar ontmoeten, hoe meer 
netwerken er ontstaan of worden uitgebreid. En 
hoe groter de kans dat behoeften of problemen 
vroegtijdig aan het licht komen. Vaak kunnen 
ze dan al in de kiem worden gesmoord. Het 
behoeft geen betoog dat voorkomen beter is 
dan genezen. Preventie vormt dan ook een 
belangrijke basis waar wij de komende periode 
op inzetten. We zorgen ervoor dat vrijwilligers 
en professionals (preventiewerkers jongerenwerk 
en dorps- en wijkondersteuners) op een goede 
manier kunnen samenwerken. Zo kunnen we die 
vroegsignalering daadwerkelijk verbeteren. Met 
als extra voordeel dat we tot nu toe moeilijk 
te bereiken doelgroepen (zoals ‘de verborgen 
armoede’-groep) beter weten te vinden en 
ondersteuning kunnen bieden.

18

Mogelijkheden om te ontmoeten  
in de kernen
Elkaar leren kennen zorgt ervoor dat je 
makkelijker iets aan een ander durft te vragen 
en iets voor een ander doet. Het voorkomt 
eenzaamheid in een wereld waarin mensen 
steeds meer op zichzelf zijn aangewezen. 
Onder meer als gevolg van de toenemende 
digitalisering en het Rijksbeleid om mensen 
langer zelfstandig thuis te laten wonen. Om 
betrokken bij en in contact met elkaar te 
blijven, zijn ontmoetingsplekken dichtbij nodig, 
evenals verenigingen en vrijwilligers. Behoud en 
ontwikkeling van ontmoetingsplekken vinden 
we dan ook noodzakelijk. Dat geldt zowel voor 
de ontmoetingsplekken waarin zorgcorporaties 
voorzien als voor die van organisaties die 
zelfbeheer op zich hebben genomen van 
maatschappelijk vastgoed. 
Ook het faciliteren van verenigingen en 
vrijwilligers is een belangrijke taak voor de 
gemeente. Dit doen we op verschillende 
manieren, variërend van het in contact brengen 
met andere organisaties, het vinden van fysieke 
ruimte tot aan het geven van subsidie. Altijd 
vanuit het besef dat we het samen doen!

Een vindbare, herkenbare en 
professionele Toegang voor vragen  
en voorzieningen
Hoe beter mensen met elkaar kennen, 
hoe groter de kans dat ze bereid zijn iets 
voor elkaar te willen doen. Toch zal deze 
onderlinge bundeling van krachten niet altijd 
toereikend zijn. Voor die gevallen willen we 
een vindbare, herkenbare en professionele 
Toegang beschikbaar hebben. Inwoners kunnen 
daar terecht met al hun vragen over zaken 
waarvoor wij als gemeente verantwoordelijk 
zijn. Denk bijvoorbeeld aan de WMO, Jeugdwet, 
Participatiewet en schuldhulpverlening. 

We werken integraal. Het uitgangspunt is 
één aanspreekpunt per gezin. Het is immers 
het fijnste als inwoners met al hun vragen 
terecht kunnen bij vertrouwde gezichten in 
de wijk. Die vertrouwde gezichten (wijk- of 
dorpsondersteuners) kunnen dan via warme 
overdracht de vraag doorzetten naar de 
gemeentelijke Toegang als er meer nodig is 
dan waarin het systeem en/of de wijk of kern 
voorziet. 
 
De integrale uitvoeringsteams gaan vervolgens 
kijken wat de best passende hulp is. Dat 
kan gaan om geïndiceerde tweedelijns 
zorg, maar we verwachten ook dat we veel 
vaker een passend aanbod kunnen doen 
met beschikbaarheid van eerstelijnszorg 
(samenwerking tussen (para-)medisch en 
sociaal domein). 

Daartoe beschikken we over een sterk netwerk 
van lokale hulpverleners en overige deskundigen. 
Met als voordeel dat wachtlijsten verminderen 
of zelfs worden voorkomen.

Een integrale benadering van 0-100+ 
Integraal werken staat aandacht voor specifieke 
doelgroepen niet in de weg. We hebben oog 
voor iedereen. Ook weten we dat de mensen 
steeds ouder worden (100+). Als gevolg van 
de coronapandemie is de noodzaak tot ‘tijd en 
aandacht’ voor alle leeftijdsgroepen versterkt. 
Jeugd en jongeren zijn al langere tijd beperkt 
in hun mogelijkheden tot onderwijs, sociaal 
contact, ontspanning en sport. Dat is niet 
zonder gevolgen. We gaan daarom in deze 
bestuursperiode extra inzetten op onder andere 
jongerenwerk en het stimuleren van positieve 
gezondheid. 

Speciale aandacht hebben we ook voor 
onze ouderen. Ook zij hebben te maken met 
de gevolgen van de pandemie. Lockdowns 
en quarantaines hebben problemen als 
eenzaamheid (ook) bij deze groep inwoners 
uitvergroot. De vergrijzing van onze bevolking 
in combinatie met langer thuis wonen 
maakt dat we hiervoor bijzondere aandacht 
moeten hebben. Ook hebben we oog voor 
mensen met dementie en dragen we bij aan 
oplossingen in onze gemeente: we zijn een 
dementievriendelijke gemeente.

In Maashorst kun je gelukkig en zoveel mogelijk 
zorgeloos oud worden. We ontwikkelen een 
masterplan voor de komende 10 jaar om 
aan de in Maashorst exponentieel groeiende 
groep kwetsbare ouderen passende zorg- 
en welzijnsvoorzieningen te kunnen blijven 
bieden. We doen dat in samenwerking met alle 
belanghebbenden. We richten ons daarbij op 
integrale wijk- of dorpsgerichte, kleinschalige 
voorzieningen en versterken de rol van 
bestaande welzijn-bevorderende diensten. 
Daarnaast bevorderen en ondersteunen we 
informele zorg en mantelzorg. Ten slotte 
evalueren we het in gang gezette netwerk van 
voorzieningen en waar nodig en mogelijk zorgen 
we voor optimalisering en uitbreiding daarvan.

Inclusie
Maashorst is een inclusieve gemeente waarin 
iedereen mee kan doen en niemand wordt 
uitgesloten. Aan de hand van een op te stellen 
inclusie-agenda gaan we hier planmatig mee 
aan de slag. Het gaat om mensen met een 
afstand tot de arbeidsmarkt, inwoners met 
beperkingen van welke aard dan ook, mensen 
met schulden, laaggeletterden, LHBTQ+ers, 
statushouders, etc. etc. Daarnaast gaan we aan 
de slag met ons armoedebeleid. Een krappe 
beurs mag namelijk geen belemmering zijn om 
mee te doen. Dit is een van de uitgangspunten 
voor het nieuw vast te stellen armoedebeleid. 
We zorgen dat we de mensen die het betreft 
goed in beeld hebben, dat zij optimaal 
gebruik kunnen maken van voorzieningen en 

19

we helpen hen om zo snel mogelijk uit hun 
achterstandssituatie te geraken.

activiteiten, waardoor meer inwoners elkaar 
ontmoeten in deze gebouwen.

Een integrale benadering van 0-100+ 
• Maashorst biedt laagdrempelige 

De groter wordende tweedeling in de 
samenleving vraagt om actie van ons als 
gemeente. We ontwikkelen instrumenten om 
de participatie aan de samenleving zo groot 
mogelijk te maken en te houden.

“Voorkomen is 
beter dan genezen”

Wat willen we bereiken?
Mogelijkheden om te ontmoeten in de kernen
• De ontmoetingspunten in de wijken en 

kernen (zelfstandige locaties of onderdelen 
van maatschappelijk vastgoed zoals 
schoolgebouwen) bieden deskundigheid op de 
meest voorkomende vragen om inwoners dicht 
bij huis te ondersteunen. 

• De ontmoetingspunten met wijk- of 

dorpsondersteuners genieten het vertrouwen 
van inwoners en zij weten deze steeds beter 
te vinden voor vragen uit het dagelijks leven 
waar ze zelf niet uitkomen.

• De dorpshuizen en multifunctionele 

accommodaties (MFA’s) worden optimaal 
benut voor ontmoeting en het elkaar leren 
kennen. Betaalde en onbetaalde professionals 
en vrijwilligers werken er samen in 

Preventie
• Vroegsignalering en preventie zijn verbeterd. 

De basis hiervoor is gelegd in de dorpshuizen, 
MFA’s en overige voorzieningen, waaronder 
ons bloeiende verenigingsleven en de Campus. 

• Voor vragen uit het leven van alledag (van 

jongeren zelf of gesteld via hun ouders) 
hebben we in de kernen en wijken direct 
ondersteuning beschikbaar, zonder dat er een 
beschikking nodig is.

• Het preventie-aanbod is toegesneden op alle 

leeftijdsfases (jeugd/jongeren, volwassen/
werkenden en ouderen) en domeinen (wonen, 
ondersteuning, financiën enz.). 

Een vindbare, herkenbare en professionele 
Toegang voor vragen en voorzieningen
• De gemeentelijke Toegang voor ondersteuning 

is verder geprofessionaliseerd. Inwoners 
hebben vanwege de warme overdracht 
vanuit het eigen ontmoetingspunt naar de 
medewerkers van De Toegang vertrouwen 
in de kwaliteit van de toegang. De Toegang 
werkt door op de uitvraag die in de wijk of 
kern al heeft plaatsgevonden en is daardoor 
in staat effectief te verbinden met de juiste 
ondersteuning.

• We werken vanuit de bedoeling van de vraag 
en passen daar onze dienstverlening op aan.

ondersteuning aan jongeren in hun 
ontwikkeling naar volwassenheid. Het 
jongerenwerk van Compass is een van de 
spelers: ondersteuning bevindt zich in alle 
kernen en wijken van onze gemeente. 

• We werken integraal, over de grenzen van de 
sociale wetten en de verschillende domeinen 
heen, maar hebben aandacht voor specifieke 
doelgroepen. Dat zijn in elk geval: jongeren/
jeugd, ouderen, dementerenden, GGZ-cliënten. 
En we hanteren hierbij nadrukkelijk de 
menselijke maat.

• Er is een verbeterd proces om te komen tot 
inzet van de juiste jeugdhulp (variërend van 
lokaal preventie-aanbod tot gespecialiseerde 
inzet). 

• Voor alle levensfases is er specifiek beleid en 

zijn er voorzieningen voorhanden.

Inclusie
• De armoede in Maashorst is met succes 

teruggedrongen. Zelfs verborgen armoede is 
daarbij (deels) in beeld gekomen en mensen 
die uit de schulden zijn geholpen, zijn zodanig 
zelfredzaam dat we ze niet meer terugzien. 
Een krappere beurs is geen belemmering om 
mee te doen.

• Iedereen kan meedoen in Maashorst. We 

hebben aantoonbaar de acceptatie ten 
aanzien van de LHBTQ+ gemeenschap 
verhoogd.

20

7. Volksgezondheid, milieu en duurzaamheid 

Wonen, werken en recreëren in balans 

Leefbaarheid en gezondheid voor de 
inwoners van Maashorst hebben onze 
prioriteit. We willen van Maashorst een 
nog duurzamere en groenere gemeente 
maken. We zetten ons in voor een 
nieuwe balans tussen wonen, werken 
en recreëren in het buitengebied. De 
kwaliteit van de fysieke leefomgeving 
staat daarbij voorop. Deze nodigt uit tot 
het voeren van een gezonde leefstijl. 

Positieve gezondheid
Gezondheid is meer dan alleen ‘niet ziek zijn’. 
Het gaat immers niet alleen om lichamelijke 
gezondheid. Gezondheid gaat om quality of life, 
welzijn en het bevorderen van gezondheid. Dát 
draagt bij aan geluk, veerkracht, vitaliteit en 
productiviteit van inwoners en het functioneren 
van onze samenleving.
 
Samen met de GGD willen we leren van 
corona en inzetten op een gezonde leefstijl. 
Mensen zijn er in beginsel zelf verantwoordelijk 
voor dat ze gezond eten, goed voor zichzelf 
zorgen, voldoende bewegen, sociale contacten 
onderhouden en naar school en werk gaan. 
Maar niet iedereen leeft in de omstandigheden 
om zelf gezonde keuzes te maken en 
dagelijkse verleidingen te weerstaan. Daarom 
staat bevordering van gezondheid in al ons 
handelen voorop, zowel gemeentebreed, 
gebiedsgericht als persoonsgericht. Daarbij 
hebben we aandacht voor sociaaleconomische 
gezondheidsverschillen en samen met de GGD 
richten we ons op de kwetsbaren in onze 
samenleving.

Dit betekent een brede aanpak van bewegen 
en gezond gewicht, mentale weerbaarheid en 
aandacht voor middelengebruik (roken, alcohol- 
en drugsgebruik) en verslavingen (gokken en 
gaming). Deze aanpak is gericht zowel op het 
individu (kennis, vaardigheden en gedrag) 
als op de brede omgeving (veilig en groene 
omgeving, steun en samenhang in de buurt en 
samenwerking tussen zorg en welzijn).
 
Daarnaast ligt onze focus op gezond 
werkgeverschap, waarin we zorgen voor 
een goede aansluiting op economische 
ontwikkelingen en het beschikbare 
arbeidspotentieel. We willen namelijk bijdragen 
aan een vitale arbeidsmarkt, met nauwelijks 
voortijdige uitval als gevolg van ziekte, en 
een inclusieve arbeidsmarkt. In onze ogen 
is het hebben van werk het meest gewenste 
uitgangspunt. Maar we zijn er ook voor degenen 
voor wie dit onverhoopt niet mogelijk is, 
met (tijdelijke) inkomsten, maatschappelijke 
ondersteuning en/of zorg. 

21

Transitie van het landelijk gebied 
We zoeken naar een nieuwe balans tussen 
wonen, werken en recreëren in het buitengebied. 
Daarbij staat de kwaliteit van de fysieke 
leefomgeving (leefbaarheid en gezondheid) 
voorop. Wij zien de transformatie van het 
landelijk gebied alleen slagen in verbinding 
en samenspel tussen de bewoners en 
gebruikers. We willen – in samenwerking met 
andere partners – goede gesprekken over de 
stikstofproblematiek faciliteren en waar nodig 
initiëren met het gebied en de sector. We willen 
oplossingen realiseren voor de knelpunten rond 
ammoniak, stank en gezondheid van mens en 
dier en richten ons als eerste op de voormalige 
LOG-gebieden Graspeel en Odiliapeel.

Omdat het stikstofvraagstuk te groot is om als 
gemeente zelfstandig op te pakken, trekken we 
hierbij op met de regio, de provincie en het rijk. 
We proberen daarbij optimaal gebruik te maken 
van de (financiële) mogelijkheden die worden 
geboden. Zelf zorgen we ervoor dat het schone-
lucht-akkoord een vast onderdeel is van al onze 
beleidskeuzes.
 
Voorlopen in duurzaamheid
We willen van Maashorst een duurzame en 
groene gemeente maken. Dat doen we samen 
met onze inwoners, waarbij we oog hebben 
voor inwoners met een kleine beurs en het 
voorkomen van energiearmoede. 

De internationale Sustainable Development 
Goals (SDG) en het Nationaal Klimaatakkoord 
vormen minimaal de uitgangspunten voor het 
Duurzaamheidsprogramma.

Bij de uitvoering van het energieprogramma 
is de Regionale Energie Strategie (RES) 
leidend. We streven ernaar om vanaf 2035 
energieneutraal te zijn. Rekening houdend 
met het meeste rendement en het huidige 
probleem met de netwerkcapaciteit zetten we 
voor de korte termijn in op maatwerk voor 
inwoners en bedrijven. Ook gaan we de opties 
en meerwaarde van een lokaal energiebedrijf 
onderzoeken met als doel de opbrengst terug te 
laten vloeien naar de lokale gemeenschap. We 
zijn niet fundamenteel tegen windmolens, maar 
we onderzoeken welke andere mogelijkheden 
er zijn om de regionale opgaven te realiseren. 
Betaalbaarheid voor inwoners is daarbij het 
uitgangspunt.

Voor de gebouwde omgeving zetten we 
zowel in op energiebesparing (onder andere 
door gerichte isolatie en kierdichting) als 
de warmtetransitie. We zorgen voor extra 
ondersteuning in lijn met het nationaal 
isolatieprogramma en stimuleren de 
ontwikkeling van andere energiedragers, 
zoals waterstof en accu’s. Om zelf het goede 
voorbeeld te geven, zorgen we zoveel mogelijk 
voor eigen energieopwekking en -opslag bij 
onze uiteindelijk energieneutraal gemeentelijk 
vastgoed. 

Klimaatadaptatie is een belangrijk overkoepeld 
thema. We bouwen instrumenten waarmee 
we kunnen toetsen of onze maatregelen effect 
hebben. Watergerelateerde thema’s pakken 
we regionaal op. Denk aan watervoorziening 
en -beheersing, afnemende grondkwaliteit en 
droogte. Water en bodem worden sturend bij 
ruimtelijke planvorming. We bevorderen het 
toevoegen van meer groen en water, wat leidt 
tot meer schaduw, verdamping en reflectie. 
Niet alleen in het stedelijk gebied, maar ook 
daarbuiten. 

Harmonisatie van ons afvalbeleid
Uiterlijk begin 2024 hebben we in de gehele 
gemeente dezelfde wijze van afvalinzameling. 
We streven naar een circulaire economie. 
Hiervoor harmoniseren we ons beleid en 
nemen de maatregelen die daarvoor nodig 
zijn. Speciale aandacht besteden we aan 
zwerfafval. Daarnaast gaan we afval scheiden 
belonen en zetten in op een zo laag mogelijk 
percentage restafval per inwoner. Verder zoeken 
we naar een mogelijkheid voor onze inwoners 
om laagdrempelig klein chemisch afval in te 
leveren. 

22

“We werken aan een 
gezond, veilig en 
duurzaam Maashorst”

Wat willen we bereiken? 
Positieve gezondheid 
• We werken samen met gezondheidsinstanties.
• In Maashorst zijn leefstijl- en 

Voorlopen in duurzaamheid  
• De mogelijkheden voor een lokaal 

energiebedrijf zijn in beeld gebracht.

• We hebben ons eigen gemeentelijke vastgoed 

buurtsportcoaches actief.

energieneutraal gemaakt.

• Er zijn goede gezondheidspreventieprogramma 

• Er zijn meer laadpalen voor elektrische auto’s 

ontwikkeld.

beschikbaar.

• Optimale dekking van AED’s is gerealiseerd.
• Vrijwilligersorganisaties worden ondersteund 

• We hebben de haalbaarheid van 

warmtenetten onderzocht.

• We hebben twee lokale initiatieven voor 

zonneparken in onze gemeente, bij voorkeur 
op daken.

Harmonisatie van ons afvalbeleid
• Er is één wijze van afvalbenadering in onze 

gemeente.

• We beschikken over een stimuleringsregeling 
voor afvalscheiding. Zo mag ieder huishouden 
eenmaal per jaar gratis grofvuil storten.

23

voor reanimatietrainingen.

Transitie van het landelijk gebied 
• We zijn in gesprek met belanghebbenden over 

stikstof e.d. 

• We hebben gezorgd voor een 

programmamanager/projectleider en 
werkbudget voor landbouwtransitie in 
Graspeel en Odiliapeel.

• We zijn aangehaakt (gebleven) bij de 

landelijke, provinciale en regionale 
stikstofaanpak.

• We hebben twee pilots draaiende voor meting 
en streefwaardebepaling van milieubelasting 
(geur en ammoniak). Daarbij benutten we de 
kennis uit de regio. 

8. Volkshuisvesting, ruimtelijke ordening 
en stedelijke vernieuwing

Betaalbaar en duurzaam wonen 

In Maashorst is het goed wonen, 
werken en verblijven, in alle fasen 
van je leven. Daarvoor versnellen we 
woningbouwproductie en sturen we 
actief op variatie in woonvormen en 
prijsniveaus. We investeren in vitale, 
krachtige inclusieve kernen en wijken 
waarin inwoners zoveel mogelijk in hun 
eigen woonomgeving kunnen blijven 
wonen. 

Daadkrachtige ruimtelijke ontwikkeling
In de op te stellen Omgevingsvisie van 
Maashorst krijgen de ruimtelijke opgaven in 
de fysieke leefomgeving een plek. Denk aan 
woningbouw, bedrijventerreinen en mobiliteit. 
In deze langetermijnvisie schetsen we enerzijds 
de ontwikkeling van de kern Uden in regionaal 
perspectief en anderzijds het ruimtelijke 
ontwikkelingsperspectief per kern. Zo vormt 
onze langetermijnvisie meteen ook een goede 
basis voor verstedelijkingsafspraken met de 
Provincie en het Rijk. We realiseren ons dat 
de kern Uden door zijn omvang in de (boven)
regionale verstedelijkingsopgave een andere rol 
speelt dan de andere kernen. Dat neemt niet 
weg dat we daar waar mogelijk de belangen 
van de andere dorpen behartigen.

24

Stevige groei van het aantal woningen
We willen dat alle inwoners en woning-
zoekenden een plek kunnen vinden in onze 
nieuwe gemeente Maashorst. Dat vraagt met 
name om een versnelling van de productie van 
woningbouw en in beperkte mate om nieuwe 
locaties. We bouwen passend en betaalbaar in 
elke kern voor iedereen. Bouwen voor de eigen 
behoefte staat daarbij centraal. Een mogelijke 
groei bovenop die eigen behoefte met nieuwe 
plannen wordt primair gefaciliteerd in de kern 
Uden. We willen ook kijken naar mogelijkheden 
om woningen toe te voegen in het buitengebied. 

Onze ambitie bij het realiseren van die groei is 
gemiddeld 250 woningen per jaar gedurende 
onze bestuursperiode. Om de gewenste 
versnelling van woningbouw mogelijk te maken, 
kijken we buiten de kaders, maken we concrete 
afspraken met de woningbouwcorporaties 
en dagen we de markt uit om te komen met 
versnellingsmogelijkheden. 

Daarbij voeren we een actiever grondbeleid en 
maken we optimaal gebruik van de beschikbare 
instrumenten. We doen wat nodig is om 
procedures te versnellen, bijvoorbeeld met 
het inzetten van (tijdelijk) extra capaciteit. 
En als blijkt dat het noodzakelijk is voor de 
versnelling van cruciale projecten, nemen we de 
noodzakelijke besluiten om andere projecten te 
vertragen. Deze prioritering leggen we vast in 
een versnellingsagenda. Daarbij gebruiken we 
ook de mogelijkheden van tijdelijke huisvesting.
Dit alles moet in de loop van deze 
bestuursperiode leiden tot een structureel 
hogere woningbouwproductie dan het 
gemiddelde van 250 per jaar om de opgave van 
2475 woningen in 2030 te kunnen realiseren.

“We tonen lef 
in actief grondbeleid”

Vitale, krachtige, inclusieve kernen  
en wijken
We investeren, samen met de gemeenschap, 
in vitale, krachtige inclusieve kernen en 
wijken. We faciliteren sterke en zelfredzame 
gemeenschappen, waarin inwoners zoveel 
mogelijk in hun eigen woonomgeving 
kunnen blijven wonen. Met andere woorden: 
we maken een ‘woonzorgcarrière’ in de 
eigen woonomgeving mogelijk. Hiervoor 
is meer nodig dan alleen woningbouw. 
Zo zetten we in op (behoud van) goede 
voorzieningen in de centra van de kernen, 
want die vergroten de aantrekkingskracht. 
Daarnaast willen we kwetsbaardere gebieden 
versterken (buurten, wijken en/of kernen). 
Woningbouwontwikkelingen ten slotte moeten 
bijdragen aan een inclusieve samenleving én 
ze moeten nieuwe energie en kracht geven aan 
bestaande wijken en kernen. Ons uitgangspunt 
is: wonen voor iedereen, met voldoende 
mogelijkheid voor ontmoeting.

Een meer gevarieerd en bijzonder 
woonaanbod
Om ook op (middel)lange termijn de 
woningvoorraad aan te laten sluiten 
op de woningbehoefte, sturen we op 
kwalitatieve aspecten van de woningen én 
de woonomgeving. De ‘klant’ staat daarbij 
centraal (vraaggericht ontwikkelen en bouwen). 
We zetten in op het beter benutten van de 
bestaande voorraad en verbetering van 
aspecten waarin de bestaande voorraad nu 
nog niet of onvoldoende voorziet. Per kern 
bieden we een meer gevarieerd en bijzonder 
woonaanbod met ruimte voor jongeren en 
starters, (vitale) senioren en kwetsbare inwoners 
met variatie in woonvormen en prijsniveau. 
In deze programmering zoeken we per kern 
naar de juiste balans met voldoende sociale 
woningbouw.

Deze bestuursperiode nemen we het initiatief 
om extra woningbouw voor ouderen te 
realiseren. We doen dit met extra plaatsen 
in verpleeghuissettingen voor ouderen 
met intensieve zorgvragen en plaatsen in 
woonzorgvormen voor groepen ouderen met een 
matige zorgbehoefte. Ook hier betrekken we 
stakeholders bij. Dit is onderdeel van het eerder 
genoemde masterplan.

25

Een circulaire woonomgeving en 
woningbouw(projecten)
We hebben oog voor toekomstige generaties, 
we bouwen duurzaam en CO2-neutraal en we 
creëren een leefbare en klimaatbestendige 
woonomgeving. Dat betekent: 
• We pakken kansen om onze groene identiteit 

te versterken.

• We borgen ruimtelijke kwaliteit.
• We zorgen voor behoud van historische 

bebouwing en historische elementen in het 
landschap.

• We versterken waar mogelijk de kwaliteit van 

natuur en landschap. 

• We benutten kansen om circulariteit te 

vergroten en onze ecologische footprint te 
verkleinen. 

• We dagen de markt uit tot het leveren van 
maatschappelijke meerwaarde en kwaliteit. 

Implementatie van de Omgevingswet
We zorgen voor een soepele implementatie 
van de Omgevingswet die op 1 juli 2022 
in werking treedt, waarbij alle aspecten in 
de fysieke leefomgeving meegenomen zijn. 
Onze speerpunten daarbij zijn: vormgeving 
van participatie in ruimtelijke processen, 
digitalisering, vereenvoudiging van processen en 
deregulering. En ook zetten we vervolgstappen 
in het ‘Anders Werken’, waarbij we vanuit een 
positieve grondhouding proberen initiatieven 
mogelijk te maken. Om goed voorbereid te 
zijn op de nieuwe wet, voeren we met de 
gemeenteraad, het college van Burgemeester 
en Wethouders en de ambtelijke organisatie 
gesprekken over het onderlinge samenspel en 
ieders rol in die nieuwe context.

26

Wat willen we bereiken? 
Daadkrachtige ruimtelijke ontwikkeling
• Gebieden zoals Kastanjeweg-Oost in Uden zijn 

getransformeerd richting woningbouw.

Vitale, krachtige, inclusieve kernen en wijken
• Er is een kwalitatief woningbouwprogramma 

per kern naar type woningen en prijsniveau 
per project. 

• We hebben de voorwaarden geschept om 

• We faciliteren sterke en zelfredzame 

te komen tot een toekomstbestendige, 
duurzaam gebouwde, CO2 neutrale, leefbare 
en klimaatbestendige leef- en woonomgeving. 

gemeenschappen, waarin inwoners zoveel 
mogelijk in de eigen woonomgeving kunnen 
blijven wonen.

Een circulaire woonomgeving en 
woningbouw(projecten)
• Circulaire woonmilieus en 

woningbouw(projecten) worden gestimuleerd.

• Er is ruimte voor innovatie (vernieuwende 

initiatieven) op het gebied van 
levensloopbestendigheid en klimaatneutraal 
bouwen. 

• De cultuurhistorische waarden binnen de 

Stevige groei van het aantal woningen
• Versnelling van het woningbouwprogramma 

Een meer gevarieerd en bijzonder woonaanbod
• We stimuleren bewonersinitiatieven en 

gemeente Maashorst zijn onderzocht, met een 
voorstel tot bescherming.

Implementatie van de Omgevingswet
• Verbouwingen zijn gedereguleerd en 

versoepeld.

• We werken met balievergunningen (klaar 

terwijl u wacht).

• Anders Werken is voortgezet.

27

is gerealiseerd aan de hand van een 
versnellingsagenda.

• We hebben versnellingsafspraken gemaakt 

met corporaties, die we ook hebben 
opgenomen in de prestatieafspraken.

• We voeren actieve grondpolitiek met lef 

en beter gebruik van het beschikbare 
instrumentarium, zoals onteigening of de  
Wet Voorkeursrecht Gemeenten.

• We hebben zelfbewoningsplicht en 
opkoopbescherming in ons beleid 
geïntegreerd.

• Kansen in bestaand stedelijk gebied 

(herstructurering) en bestaand vastgoed 
worden beter benut.

initiatieven voor de behoefte aan kleinschalige 
woningbouw voor onder meer jongeren 
en starters, (vitale) senioren en kwetsbare 
groepen.

• De Starterslening is voortgezet. 
• We stimuleren vraaggericht ontwikkelen en 

bouwen door ontwikkelende partijen. 

• In Maashorst is de huisvesting van 

arbeidsmigranten geprofessionaliseerd aan de 
hand van het rapport Roemer.

• We zoeken naar nieuwe mogelijkheden voor 

specifieke doelgroepen, zoals mensen die zorg 
en wonen willen combineren.

• De mogelijkheid van kamerbewoning is 

versoepeld.

• Vrijkomende gemeentelijke panden zoals het 

• Bestaande en nieuwe mogelijkheden voor 

voormalige gemeentehuis Landerd zijn/worden 
omgevormd naar (sociale) woningbouw.

woningsplitsing en mantelzorgwoningen zijn 
bekend gemaakt en gestimuleerd.

• Een herbestemming van kerken wordt 

gefaciliteerd.

• We zetten in op tijdelijke huisvesting.

9. Bestuur en dienstverlening 

Open en daadkrachtig bestuur, dienstverlening op maat

De nieuwe gemeente Maashorst 
verdient een bestuur dat lef heeft, open 
en nieuwsgierig is en kansen omzet 
in resultaten. Dat kunnen én willen 
we niet alleen. Dat doen we samen 
met onze inwoners, ondernemers en 
maatschappelijke instellingen. En ook 
buiten Maashorst zoeken we intensief 
de samenwerking op. We zijn een 
ambitieuze en betrouwbare partner in 
en voor de regio. 

Een bereikbaar bestuur
Als bestuur willen we bereikbaar en 
toegankelijk zijn voor onze inwoners. Daarom 
benoemen we voor elke kern een bestuurder 
als aanspreekpunt. We (zowel het bestuur als 
de ambtelijke organisatie) zijn zichtbaar voor 
onze inwoners en laten zien wat we doen. 
Bijvoorbeeld in MFA’s en in de gemeenschap 
of via de lokale omroep. In Maashorst is 
er, ambtelijk én bestuurlijk, een ‘er-op-af’-
mentaliteit. 

We verheugen ons ook op de samenwerking met 
de kindergemeenteraad. We maken gebruik van 
de adviezen van onze jonge inwoners en willen 
daar ook graag werk van maken. 

Samen denken, samen doen
We zetten in op een intensieve en constructieve 
samenwerking in de regio en daarbuiten. Het 
aantal gemeentegrens overstijgende opgaven 
neemt immers toe, evenals het aantal thema’s 
dat we met buurgemeenten en de provincie 
oppakken. De regio wordt door het rijk ook 
steeds vaker onderkend als een belangrijk 
niveau om opgaven op te pakken. 

De Regiodeals, waarvan er ook één met de 
Regio Noordoost-Brabant is gesloten, zijn daar 
een bewijs van.

Als nieuwe en grotere gemeente willen we een 
prominentere positie innemen in de regio. We 
werken daarbij maximaal samen met onder 
andere AgriFood Capital en Regio Noordoost-
Brabant. De gemeentenaam is en blijft 
Maashorst. We brengen focus aan door aan te 
sluiten bij onze keuzes in dit bestuursakkoord 
en proberen onze bestuurlijke en ambtelijke 
inspanningen zo efficiënt mogelijk in te zetten. 
Daarnaast gaan we op zoek naar ambassadeurs 
en boegbeelden vanuit het bedrijfsleven en 
andere grote werkgevers die kunnen helpen om 
de gemeente Maashorst duidelijker op de kaart 
zetten. 

Maashorst is een dynamische gemeente 
met een levendige samenleving en een grote 
aantrekkingskracht. We erkennen en waarderen 
de enorme inzet vanuit de samenleving. We 
steunen en faciliteren de inwonersinitiatieven 
waar gewenst. 

28

We maken in ons beleid ruimte in houding, 
middelen en mandaat voor opkomende 
inwonersinitiatieven. Inwoners krijgen op 
hun beurt de ruimte om met elkaar dingen 
te regelen en ze kunnen ook meedenken en 
doen in grotere, betekenisvolle projecten. Onze 
grondhouding daarbij is dat we meedenken en 
mee mogelijk maken!

“Inspraak begint met 
beginspraak”

We willen de ervaring, kennis, kunde en ideeën 
van inwoners, bedrijven en organisaties meer 
gebruiken bij het maken van plannen en beleid. 
We zoeken slimmere en effectievere manieren 
om zoveel mogelijk groepen te vinden, binden 
en verbinden. Vooraf scheppen we duidelijkheid 
over rol(len) en verwachtingen, maar we laten 
ook voldoende ruimte voor eigen invulling 
van participatie. Met participatie vergroten 
we de maatschappelijke meerwaarde en 
gemeenschapszin. Het is belangrijk om jongeren 
en nieuwe dorpsgenoten actief te betrekken.

We realiseren ons dat overheidsparticipatie een 
andere aanpak vereist dan inwonersparticipatie. 
We informeren betrokkenen; waar mogelijk en 
wenselijk vragen we om input en op andere 
momenten werken we in co-creatie aan een 

initiatief en moeten we vooral meer loslaten. 
Niet alleen de rollen verschillen, maar ook 
de kernen hebben ieder hun eigenheid. De 
succesfactor voor participatie is maatwerk!

een prominente plek in. Daarmee maken 
we ontmoeting, sport, culturele activiteiten, 
ondersteuning en zorg zo toegankelijk mogelijk 
en brengen het dichtbij inwoners.

Een evenwichtig kernenbeleid met oog 
voor identiteit 
Het is belangrijk onze kernen, inwoners en 
bedrijven te kennen, te weten wat er speelt en 
wat er nodig is. Onder kernenbeleid verstaan 
we: inwoners op dorps-, wijk- of buurtniveau 
actief betrekken bij de inrichting van hun 
eigen leefomgeving. Dit kan door middel 
van gebiedsgericht werken. Het initiatief 
van een plan ligt soms bij de gemeente 
(burgerparticipatie) en soms bij inwoners 
(overheidsparticipatie). We gaan proactief 
experimenteren met nieuwe vormen van 
meedenken en meedoen.

Kernenbeleid met gebiedsgericht werken is een 
manier om vorm en inhoud te geven aan de 
visie ‘samen denken, samen doen’ en ‘als het je 
raakt, doe je mee’.

We willen mét de gemeenschap bouwen 
aan een goed leefklimaat in de gemeente 
Maashorst. Per kern maken en realiseren we 
met inwoners en maatschappelijke organisaties 
een Maashorstagenda.

Het ‘Netwerk van voorzieningen’ en ‘Samen 
Landerd, Samen beter’, met dorpshuizen, 
wijkgebouwen en scholen, nemen hierin 

“Samen maken we 
Maashorst mooier”

Innovatieve en klantvriendelijke 
dienstverlening 
We hebben een stevige ambitie als het gaat 
om dienstverlening. We dagen onszelf uit om 
met een vernieuwende en frisse blik te kijken 
naar onze relatie met inwoners en bedrijfsleven. 
Vanuit het klantperspectief en door het 
toepassen van innovaties en laagdrempelige 
oplossingen, zoals het gebruik van apps en QR-
codes. Bovendien kijken we niet alleen naar de 
producten die we aanbieden, maar vooral ook 
naar wat onze inwoners, bedrijven, bezoekers en 
kernen willen weten en wat ze nodig hebben. 

Maashorst is open en transparant, ook in de 
dienstverlening. Dit zijn we enerzijds door inzicht 
te bieden in de actuele status van een aanvraag 
of verzoek. Anderzijds door onze inwoners en 
bedrijven actief te laten meedenken bij het 
maken van beleid en processen. Onze inwoners 
en bedrijven kunnen eenvoudig, snel en zoveel 
mogelijk tijd- en plaatsonafhankelijk zaken 

29

met de gemeente regelen. Door digitalisering 
zijn veel van onze diensten 24/7 beschikbaar 
en onze dienstverlening is voor iedereen 
toegankelijk, ook voor minder digitaal vaardige 
inwoners. Uiteraard blijft het gemeentehuis ook 
fysiek te bezoeken. 
We maken graag gebruik van de kennis en 
expertise van onze omgeving. Om onze inzet en 
het resultaat daarvan te volgen en inzichtelijk te 
maken, meten we onze dienstverlening. 
 

Net zo belangrijk als de inhoud is de relatie. 
We vragen ons steeds af welk gevoel we de 
inwoner willen geven. Gehoord, gezien en 
begrepen worden, is de basis van waaruit 
we communiceren. We willen echt een gevoel 
van ‘welkom zijn’ creëren. Vanuit de juiste 
mindset werken we aan houding en gedrag. We 
verplaatsen ons in de inwoner en denken mee in 
oplossingen. We zijn makkelijk en laagdrempelig 
bereikbaar, professioneel, deskundig en 
benaderbaar. Onze dienstverlening is in één 

keer goed: juist en volledig, tijdig, integraal 
en zo veel mogelijk met oog voor individuele 
behoeften. 

We zijn helder over waar je met welke vraag 
terecht kunt en wat inwoners van Maashorst 
kunnen verwachten. Inwoners hebben één 
aanspreekpunt voor hun vraag. We vinden het 
belangrijk dat we blijvend leren en ons continu 
ontwikkelen om de meest klantvriendelijke 
gemeente van Brabant te zijn!

Kortom,  
de dienstverlening van de 
gemeente Maashorst:

1

2

3

4

Biedt maatwerk, is 
betrouwbaar, laagdrempelig 
en duidelijk

Werkt digitaal waar mogelijk 
en persoonlijk waar gewenst 
of nodig

Verstrekt transparante 
informatie welke 24/7 
raadpleegbaar is

Levert diensten integraal, 
omdat wij intern integraal 
werken

Gaat uit van ontmoeting 
in de zes dorpen

30

Toont lef, durft in de toekomst 
afwijkende keuzes te maken bij 
het leveren van diensten.

Maakt gebruik van bewezen 
landelijke standaarden en 
concepten zoals service-
formules

Erkent en waardeert de rol van 
de burger als deskundige

5

6

7

8

Wat willen we bereiken? 
Een bereikbaar bestuur
• Voor inwoners is zichtbaar wat het bestuur 

doet.

• Elke kern of wijk heeft een bestuurder als vast 

aanspreekpunt.

• We hebben een kindergemeenteraad die echt 

meedoet.

Innovatieve en klantvriendelijke dienstverlening 
• Meer digitale zelf service en klantgemak.
• Onnodige regels zijn geschrapt.
• Persoonlijke aandacht voor klanten die minder 

(digitaal) zelfredzaam zijn of bij complexe 
aanvragen.

• We stellen voor onze dienstverlening 
servicenormen vast en komen die na.

• Ambtenaren zijn als aanspreekpunt regelmatig 

• We onderzoeken de mogelijkheden van het 

zichtbaar in de wijk (MFA).

Samen denken, samen doen
• We hebben een prominente rol in de regionale 

samenwerkingsverbanden die belangrijk zijn 
voor het realiseren van onze ambities.

• Participatie is in houding en gedrag een 

vanzelfsprekendheid.

• We hebben een breed gedragen kernenbeleid 

en kerngerichte (ontwikkel)-agenda’s.

• We gaan proactief experimenteren met 

nieuwe vormen van meedenken en meedoen.

• Informatie over en tools voor 

inwonersinitiatieven zijn beschikbaar 
(kennisplatform).

ontwikkelen van een Maashorst-app.

• We vergroten de toegankelijkheid en het 

gemak van onze dienstverlening door inzet 
van aanvullende kanalen/dienstverlening, 
bijvoorbeeld beeldbellen, chatbots, WhatsApp, 
huisbezoek.

• Onze manier van communiceren is begrijpelijk 
voor iedereen en we informeren onze inwoners 
tijdig.

• We verhogen de klanttevredenheid.

31

10. Bedrijfsvoering en inkomsten

Een stevig fundament voor nu en de toekomst

De gemeente Maashorst heeft een 
duidelijke missie en visie: we zijn 
ambitieus! De organisatie staat midden 
in de maatschappij, is ondernemend 
en toont lef. Dit kan alleen vanuit een 
goede en solide basis. Alleen als de 
basis op orde is, ontstaat immers ruimte 
voor vernieuwing en ontwikkeling. 
Dat betekent ook dat de financiën in 
Maashorst op orde zijn. 

Wij investeren in de ontwikkeling van die 
kernwaarden, de bijbehorende houding en 
het gedrag in de organisatie. Maar ook in het 
samenspel tussen raad, bestuur en organisatie. 

Een aantrekkelijke organisatie om in te 
werken
Mensen maken het verschil! We bieden onze 
medewerkers een prettige werkomgeving, geven 
ruimte aan talent(ontwikkeling) en investeren 
in vitaliteit en werkplezier. We hebben daarbij 
ook aandacht voor inclusie en diversiteit. Door 
de krapte op de arbeidsmarkt moeten we onze 
gemeente als werkgever beter onderscheiden 
en profileren. We passen ons personeelsbeleid 
hierop aan en zoeken naar nieuwe (innovatieve) 
manieren om talenten aan ons te binden en te 
behouden. We vergroten de innovatiekracht en 
creativiteit van de organisatie.

32

Een stevig fundament voor gemeente 
Maashorst als organisatie
Op 1 januari 2022 is de organisatie klaar voor 
de start van onze nieuwe gemeente Maashorst. 
Dat betekent niet dat alles klaar is. Zeker in 
2022 bouwen we nog verder aan de nieuwe 
organisatie, waarbij de bereikbaarheid en 
beschikbaarheid van onze dienstverlening 
voorop staat. Ons beleid moet nog verder 
worden geharmoniseerd met de nieuwe 
gemeenteraad. De werkwijze rond majeure 
projecten en samenwerking met de raad en 
inwoners zetten we voort. En ook letterlijk wordt 
er nog gebouwd: ons gemeentehuis in de kern 
Uden wordt een gastvrije en moderne ontmoet- 
en werkomgeving. 

Ontwikkeling van een nieuwe, 
gezamenlijke organisatiecultuur
In de gemeente Maashorst komen twee 
organisatieculturen bij elkaar in één organisatie. 
Onze vijf kernwaarden (Ondernemend en lef, 
Eigenaarschap, Omgevingsbewust, Samen 
en Open) vormen de basis van de nieuwe 
organisatie en daarmee ook van onze nieuwe 
organisatiecultuur. 

Een financieel gezonde gemeente
Maashorst is ambitieus en we zetten onze 
financiën maximaal in om die ambities te 
realiseren. We doen wat nodig is. Als we 
constateren dat daar meer capaciteit voor nodig 
is, dan zijn we bereid daarin te investeren.

Een belangrijk uitgangspunt daarbij is dat 
onze financiën structureel op orde blijven. Op 
dit moment zijn onze inkomsten en uitgaven 
in evenwicht. Er is ruimte om ambities te 
realiseren en voldoende ruimte om tegenvallers 
op te vangen. De gemeentelijke producten en de 
afvalstoffenheffing zijn kostendekkend.  

Up-to-date en klantvriendelijke 
informatievoorziening en digitalisering
Een steeds groter deel van ons leven en werk 
verloopt digitaal. Ook de dienstverlening van 
onze gemeente. Onze inwoners en ondernemers, 
evenals andere overheden geven steeds 
vaker de voorkeur aan het digitale kanaal. 
Digitalisering (en verdere robotisering), 
aangevuld met datagericht werken, helpt 
ons sneller en effectiever te werken en betere 
dienstverlening te bieden. Daardoor kunnen 
we middelen efficiënter inzetten, transacties 
versnellen en producten en diensten beter aan 
laten sluiten bij wat mensen willen en nodig 
hebben.

Hierbij hebben we ook oog voor de 
eventuele risico’s. Nieuwe (informatie)
veiligheidsvraagstukken ontstaan onder andere 
door de dreiging van cybercriminaliteit. Maar 
ook ethische vraagstukken rond het gebruik 
van data en algoritmen en de digitale kloof 
die mogelijk mensen buitensluit. In ons beleid 
besteden we hier aandacht aan. Daarom is 
het nodig om hierop te blijven investeren. We 
ontwikkelen hiervoor een meerjarige I-visie 
en strategie, waarmee we de verdergaande 
digitalisering in onze organisatie verantwoord 
oppakken. Ook in financiële zin: we vertalen 
die visie in een meerjarige investeringsagenda, 
waarbij onze focus ligt bij het neerzetten 
van een goede ICT-basis waarop we 
kunnen doorgroeien. Een mogelijke digitale 
transformatie voor de langere termijn volgt 
daarna. 

“Een stevig 
fundament 
in de organisatie 
voor groei”

Wat willen we bereiken? 
Een stevig fundament voor gemeente 
Maashorst als organisatie
• We zijn gehuisvest in het nieuwe en gastvrije 

gemeentehuis in de kern Uden.

Ontwikkeling van een nieuwe, gezamenlijke 
organisatiecultuur
• De vijf kernwaarden zijn leidend in onze 

manier van (samen)werken.

Een aantrekkelijke organisatie om in te werken 
• We zijn een aantrekkelijke werkgever waar 

mensen graag werken en de ruimte krijgen om 
hun talenten te ontwikkelen.

33

Een financieel gezonde gemeente
• Onze financiën zijn structureel op orde. 

Eventuele tegenvallers kunnen we opvangen.

Up-to-date en klantvriendelijke 
informatievoorziening en digitalisering
• We hebben een duidelijke toekomstgerichte 

visie en agenda op informatievoorziening 
en digitalisering die de ambities van de 
gemeente maximaal ondersteunen.

• Onze informatie- en privacybeveiliging is op 

orde. 

• We gaan uiterst zorgvuldig om met verdere 

digitalisering en gebruik van data.

Het College van Burgemeester en wethouders 
van gemeente Maashorst is voor de termijn van 
2022-2026 als volgt samengesteld:

Burgemeester Paul Rüpp

Wethouder Gijs van Heeswijk
Financiën en economie
1e loco

Wethouder Franko van Lankvelt
RO & Wonen
2e loco

Organisatie(ontwikkeling):
- HR en Juridisch

Algemene bestuurszaken

Positionering, voorlichting, communicatie en 
representatie/kabinet

Openbare orde en veiligheid, integrale 
handhaving en toezicht, brandweer, 
defensie en vliegbasis

Financiën 

Informatievoorziening, ICT, datascience en 
informatieveiligheid

Economische ontwikkeling en innovatie 

Ruimtelijke Ontwikkeling

Bestemmingsplannen

Gebiedsontwikkeling/grondbeleid/
grondbedrijf

Evenementen (horeca, kermis, markt, 
festivals) 

Vergunningverlening, handhaving RO/
vergunningen

Arbeidsmarkt

Omgevingswet

34

Werklocaties en acquisitie bedrijven

Winkelcentra en bedrijventereinen 

Onderwijshuisvesting

BO MIRT/Leefomgeving, verstedelijkings-
strategie

Wonen, incl. huisvesting buitenlandse 
werknemers / statushouders

Supermarktenbeleid

Wethouder Harold van den Broek
Kernenbeleid, Verkeer, Sport & Cultuur
3e loco

Wethouder Jeroen van den Heuvel
Duurzaamheid, groen & recreatie
4e loco

Wethouder Ramona Sour
Zorg & Welzijn
5e loco

Dienstverlening, kernenbeleid en  
burgerparticipatie

Sport en cultuur

Gemeente huisvesting 
Maatschappelijk vastgoed, MFA’s en 
sportaccomodaties 

Subsidiebeleid

Verkeer en vervoer

Erfgoed/monumenten

35

Duurzaamheid, klimaat en energie 

Natuur, groen, water en landschapsbeleid 

Omslag agrarische sector / 
transitie landbouw, incl. voedsel en 
dierenwelzijn

Zorg:
- Jeugd(zorg) 
- WMO 
- Ouderen 
- Eenzaamheid

Vluchtelingenbeleid, Wet Inburgering

Milieu en afval

Brede welvaart en leefbaarheid 

Beheer en inrichting openbare ruimte

Volksgezondheid

Natuurgebied De Maashorst

Schuldhulp dienstverlening

Recreatie en Toerisme (incl. branding)

Onderwijs

Kinder- en peuteropvang en 
leerlingenvervoer

www.gemeentemaashorst.nl

