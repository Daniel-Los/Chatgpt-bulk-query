Toekomstvisie 
gemeente Maashorst

gemeentemaashorst
i.o. 

Inhoud

Inleiding

Toekomstvisie
gemeente Maashorst

 

 

 

 

 
 
 
 
 
 
 
 
 
 
 
 
 
 

Samen op weg naar één gemeente Maashorst 

Sterk verenigingsleven 
Een aantrekkelijke plek om te zijn  
Groen en gastvrij 

Hoe zijn we gekomen tot deze toekomstvisie 
Speerpunten voor onze nieuwe gemeente   
Hoe hebben we de toekomstvisie opgebouwd 
Zes dorpen; één gemeente 
Eenheid door diversiteit 

5
1.  
6
1.1.  Waarom een toekomstvisie 
6
1.2. 
7
1.3. 
8
1.4. 
11
 
2. 
11
2.1. 
 
12
2.2.  Ontmoeting mogelijk maken  
13
2.3. 
 
15
3. 
15
 
3.1. 
16
3.2.  Wonen voor iedereen  
17
Veilig wonen 
3.3. 
 
17
Goede voorzieningen  
3.4. 
18
3.5. 
Zorg en ondersteuning op maat 
19
Goede verbindingen   
3.6. 
20
3.7. 
Gezond vestigingsklimaat 
21
3.8.  Werk voor iedereen 
22
3.9.  Oog voor toekomstige generaties 
Wonen, werken en recreëren in het buitengebied   25
4. 
25
Innoveren in de agrarische sector 
 
4.1. 
Investeren in toerisme en recreatie   
26
4.2. 
27
 
4.3. 
Versterken groene identiteit  
27
4.4.  Oog voor ruimtelijke kwaliteit 
 
28
4.5. 
5. 
31
31
5.1. 
34
5.2. 
6. 
37
43
7. 
43
7.1.  Wat heeft het proces ons opgeleverd? 
44
7.2. 
7.3. 
45

Bewaken samenhang met omgevingsvisie 
Samen denken, samen doen   
Als het je raakt praat je mee (participatievisie) 
Goed geholpen (dienstverleningsvisie) 
Trends en ontwikkelingen 
Toekomstvisie is de start 

Hoe nu verder? 
Tot slot 
 

 
 
 
 
 
 
 
 
 
 
 
 
 
 

 
 
 
 
 
 

 
 
 
 
 
 

 

 
 

 
 

 
 

 

 
 
 
 

 
 
 

 
 

 
 

veelzijdig:
landelijk
met stadse
voorzieningen

30.000
banen

57.000
inwoners

grootste
aaneengesloten
natuurgebied 
van Brabant

gastvrije
horeca

400.000
per jaar

overnachtingen 

ﬁnancieel
gezond

3
3

1.  Inleiding

1. Samen op weg naar één gemeente Maashorst

De nieuwe gemeente Maashorst is opgewassen tegen de 
opgaven van deze tijd en klaar voor de ambities van morgen. 
Het is een gemeente waarin onze inwoners, ondernemers en 
organisaties zich thuis voelen. Daarom is deze toekomstvisie 
tot stand gekomen met  inbreng van velen van hen. Wat 
maakt onze dorpen zo bijzonder? Waarom voelt men zich hier 
zo thuis? Wat moeten we in elk geval behouden en waar ligt 
juist een ambitie om te groeien of versterken? 

De gemeenten Landerd en Uden kiezen ervoor om vanaf 
1 januari 2022 samen verder te gaan als één nieuwe gemeente: 
gemeente Maashorst.  

Dit proces van herindelen vraagt om een gelijkwaardige 
samenwerking en een zorgvuldige voorbereiding. Eén van 
de eerste belangrijke stappen is het opstellen van een visie 
op de toekomst van de nieuwe gemeente. We hebben veel 
informatie over de toekomst van onze nieuwe gemeente 

5

Toekomstvisiegemeente Maashorstopgehaald in onze samenleving. We hebben beeld gekregen 
bij de betekenis die onze inwoners geven aan de opgehaalde 
thema’s die in dit document aan de orde komen. Deze 
informatie hebben we geclusterd rondom vier speerpunten 
en in dit document weergegeven. Naast de hier beschreven 
speerpunten heeft de nieuwe gemeente ook wettelijke 
taken die betrekking hebben op de dagelijkse gang van 
zaken. Daarop gaan we in dit document niet in. Dit betekent 
natuurlijk niet dat deze taken geen belangrijk onderdeel zijn 
van de nieuwe gemeente. Hier komen we later in het proces 
op terug.

1.1.  Waarom een toekomstvisie

In deze toekomstvisie beschrijven we hoe de nieuwe 
gemeente Maashorst eruit komt te zien en welke ambities 
zij heeft. Dit geeft houvast bij het verder bouwen van de 
nieuwe gemeente. Ook geeft het houvast aan de manier 
waarop we met elkaar omgaan en met datgene wat op ons 
afkomt. Kortom, in de visie zijn de ideeën en visies van onze 
inwoners, ondernemers en organisaties samengebracht om 
richting te geven aan de koers van de nieuwe gemeente: hoe 
gaan we om met onze inwoners? Wat gaan we doen rondom 
onderwerpen zoals duurzaamheid, dorpen en buitengebied? 
Hoe geven we invulling aan onze dienstverlening? Hoe richten 
we onze organisatie in? 

1.2.  Hoe zijn we gekomen tot deze toekomstvisie

Betrokkenheid samenleving
Deze toekomstvisie is samen met onze samenleving tot 
stand gekomen. Daarbij hebben wij gebruik gemaakt van 
het expertschap van inwoners, ondernemers en organisaties 
van beide gemeenten. Deze aanpak past bij de manier 
waarop Landerd en Uden haar samenleving wil betrekken 
bij onderwerpen, en zal ook een ambitie zijn voor de nieuwe 
gemeente.

Inwoners hebben op een laagdrempelige en nieuwe manier 
kunnen meepraten, -denken en -doen. Daarnaast hebben 
georganiseerde groepen zich op verschillende momenten 

laten horen over hun visie op de nieuwe gemeente. Zo 
hebben gebiedsplatforms, initiatiefgroepen, zorgcoöperaties, 
ondernemersverenigingen, belangenbehartigers uit de 
agrarische en toeristische sectoren constructief meegepraat 
tijdens de verschillende bijeenkomsten. De afgelopen 
maanden hebben honderden betrokkenen hun stem laten 
horen en daarmee bijgedragen aan dit document.
 
Uitdagingen
In de periode van maart tot en met juni 2019 hebben wij onze 
samenleving gevraagd mee te denken over de vorming van de 
nieuwe gemeente Maashorst. Op basis van het motto ‘Doe, 
denk en praat mee’ hebben wij iedereen uitgedaagd om ons 
te laten weten wat belangrijk is voor de nieuwe gemeente. 
Niet in de vorm van ‘klassieke’ inspraakavonden, maar op een 
creatieve manier, via uitdagingen. Hierdoor hebben we vele 
bijzondere gesprekken gevoerd en mooie verhalen opgehaald. 
 
Festival
Tijdens het Festival gemeente Maashorst op 24 juni 2019 
hebben we in een tentoonstelling de uitkomsten van 
de uitdagingen laten zien. Er is veel gebruikt gemaakt 
van de mogelijkheid om op dat moment nog een reactie 
mee te geven. Ook hebben we gesprekken gevoerd over 
verschillende thema’s die tijdens de uitdagingen naar voren 
zijn gekomen. We zijn met inwoners, ondernemers en andere 
organisaties in gesprek gegaan over voor hen belangrijke 
onderwerpen. Er is veel aanvullende informatie opgehaald 
om de juiste ambities bij deze onderwerpen te formuleren. 
Interessante lezingen, optredens en muziek maakten het tot 
een echt festival.

1.3.  Speerpunten voor onze nieuwe gemeente

Op basis van de vele gesprekken die zijn gevoerd met onze 
inwoners, ondernemers en organisaties hebben we vier 
speerpunten benoemd die van groot belang zijn voor onze 
nieuwe gemeente. Bij elk speerpunt geven we, ook weer op 
basis van de inbreng vanuit de samenleving, aan wat onze 
nieuwe gemeente bijzonder maakt en welke ambities zij 
heeft. Met het realiseren van deze ambities onderscheidt 
gemeente Maashorst zich als een gemeente met krachtige 

7

Toekomstvisiegemeente Maashorstdorpen met een sterke identiteit. Onze inwoners zijn 
verbonden met deze dorpen en met elkaar. De gemeente 
Maashorst is groen en gastvrij en biedt een breed pallet van 
rust en beleving in uitgestrekte natuur tot gezellige drukte 
met stadse voorzieningen. In de gemeente Maashorst zetten 
we ons samen in voor een fijne leefomgeving.

De speerpunten zijn:
1. 
2. 
3. 
4. 

Zes dorpen; één gemeente
Een aantrekkelijke plek om te zijn
Wonen, werken en recreëren in het buitengebied
Samen denken, samen doen

De scheiding tussen de verschillende speerpunten en ambities 
kan soms een beetje kunstmatig overkomen, we realiseren 
ons goed dat er een grote mate van samenhang tussen deze 
thema’s is. Het gaat allemaal over onze nieuwe gemeente. 

1.4.  Hoe hebben we de toekomstvisie opgebouwd

In de hoofdstukken 2 tot en met 6 beschrijven we aan de 
hand van de vier speerpunten, de ambities van onze nieuwe 
gemeente. In hoofdstuk 7 geven we tot slot een vooruitblik 
op wat er op weg naar de vorming van één gemeente nog 
gaat gebeuren. 

 

9

Toekomstvisiegemeente MaashorstToekomstvisie
gemeente Maashorst

2.  Zes dorpen; één gemeente

2.1.  Eenheid door diversiteit

Gemeente Maashorst bestaat uit dorpen die heel 
verschillend van karakter zijn. Tegelijkertijd hebben ze 
belangrijke overeenkomsten die het dorpsgevoel laten 
zien: het zijn hechte gemeenschappen waarin mensen 
voor elkaar klaarstaan, naar elkaar omkijken en samen 
verantwoordelijkheid nemen voor een fi jne leefomgeving. 
Door samen dingen te organiseren en te ondernemen geven 
inwoners deze dorpen een eigen karakter. We vinden het 
belangrijk dat inwoners zich bewust zijn van deze eigen kracht 
waarbij ze zelf de eigenheid en identiteit van hun dorpskern 
versterken. 

11

“ Ik hou van de kleinschaligheid en hoop dat die  
kleinschaligheid blijft. Ook de gezelligheid.  
Dat dit niet verloren gaat in de grote regio.”

2.2.  Ontmoeting mogelijk maken

Ontmoeten is een belangrijk ingrediënt voor een fijne 
leefomgeving. Elkaar leren kennen zorgt ervoor dat je 
makkelijker iets aan een ander durft te vragen en iets voor 
een ander doet. Het voorkomt eenzaamheid in een wereld 
waarin mensen, mede door digitalisering en het Rijksbeleid 
om mensen langer zelfstandig thuis te laten wonen, 
steeds meer op zichzelf zijn aangewezen. Om betrokken 
te blijven bij elkaar en met elkaar in contact te blijven, zijn 
ontmoetingsplekken dichtbij nodig, maar ook verenigingen 
en vrijwilligers. Behoud van deze ontmoetingsplekken 
is noodzakelijk. Ook het faciliteren van verenigingen en 
vrijwilligers is een belangrijke taak voor de gemeente. Dit kan 
op verschillende manieren: van het in contact brengen met 
andere organisaties, het vinden van fysieke ruimte tot aan het 
geven van subsidie. Maar wel met het besef dat we het samen 
zullen moeten doen! 

“  Burgers moeten meer samen komen om contact te  

maken. Dit helpt zeker tegen eenzaamheid.”

2.3.  Sterk verenigingsleven

Net als andere Brabantse dorpen hebben ook de dorpen  
van gemeente Maashorst van oudsher een eigen voetbalclub, 
carnavalsvereniging, muziekvereniging en/of koor. Dit 
rijke verenigingsleven vormt een belangrijk onderdeel van 
de identiteit van de dorpen en geeft een sterke binding 
met elkaar en de kern. Het zorgt voor gemoedelijkheid 
en gezelligheid. En het is een belangrijk onderdeel voor 
de leefbaarheid en eigenheid van de kern. We willen dit 
verenigingsleven koesteren en blijven faciliteren zodat onze 
dorpen vitaal blijven. We waarderen de (vrijwillige) inzet van 
onze inwoners op dit gebied. 

“Dit soort clubs zijn voor een samenleving heel belangrijk. 
Niet voor niets komen we er allemaal 2x per week voor 
terug naar Uden. Hier worden vriendschappen voor het 
leven gesloten en zelfs een eigen carnavalsvereniging.”

 

13

Toekomstvisiegemeente Maashorstveelzijdig:
landelijk
met stadse
voorzieningen

30.000
banen

grootste
aaneengesloten
natuurgebied 
van Brabant

57.000
inwoners

gastvrije
horeca

ﬁnancieel
gezond

400.000 
per jaar

overnachtingen 

3.  Een aantrekkelijke plek om te zijn 

57.000
inwoners

30.000
banen

van nederland

overnachtingen 

grootste
natuur
gebied

3.1.  Groen en gastvrij
 
In gemeente Maashorst is het heerlijk thuiskomen, na een 
dag werk, school of andere dagactiviteit, maar ook als je van 
buiten komt. Het gevoel van ‘thuiskomen na een werkdag, je 
ontspannen en samen met familie en vrienden genieten van 
4000 
het leven’ is wat we met elkaar uitstralen en aanbieden. Je 
kunt in onze nieuwe gemeente ‘gelukkig oud worden’, want 
per jaar
zorgzaamheid is ook een aspect van gastvrijheid. We heten 
ook een warm welkom aan nieuwe inwoners en helpen hen 
om zich snel thuis te voelen. Groen en gastvrij gaat ook over 
de kwaliteit van de directe omgeving, die uitnodigt om naar 
buiten te gaan en elkaar daar te ontmoeten. Woonblokken 
afgewisseld met parken en speeltuinen, omzoomd door 
bomen en groenstroken, zodat de overgang van woonkern 
naar buitengebied bijna ongemerkt tot stand komt. Dat is wat 
onze inwoners en bezoekers aantrekkelijk vinden en wat ook 
bijdraagt aan het in standhouden van voorzieningen. 

15

Toekomstvisiegemeente Maashorst“ Ik vind het belangrijk in de nieuwe gemeente dat 
er veel groen blijft en ruimte voor dieren zodat 
ze goed kunnen leven. Zodat het groen blijft en 
iedereen een fijne woonomgeving heeft.”

Gemeente Maashorst heeft een groot, groen buitengebied. 
De uitgestrekte en unieke natuur van natuurgebied De 
Maashorst met het uitgebreide pakket van recreatieve 
voorzieningen trekt zowel inwoners als toeristen. Recreatie- 
en horecaondernemers, in de dorpen en het landelijk gebied 
rondom het natuurgebied, bieden voor elk wat wils; een 
mooie plek om te overnachten, de lekkerste maaltijden en de 
leukste activiteiten. 

“ Ik denk serieus dat het grootste deel van  
de Udenaren niet eens weet hoe mooi  
De Maashorst is. Het is er zo prachtig.” 

3.2.  Wonen voor iedereen

We benutten kansen om waar mogelijk en zinvol, bestaande 
gebouwen aan te passen aan wat nu of straks nodig is. In 
nieuwbouw willen we zoveel mogelijk inzetten op wat we 
nu onvoldoende of (nog) niet bieden. We willen dat alle 
inwoners - jong en oud – nabij hun naasten kunnen blijven 
wonen, in het dorp waar men vandaan komt. Dat gaat niet 
vanzelf, dat vraagt om passend en betaalbaar bouwen in elke 
kern voor iedereen, innovatief en duurzaam. In de ene kern of 
wijk zal er behoefte zijn aan Tiny Houses of mantelzorgunits, 
in andere wijken of dorpen zal er vraag zijn naar innovatieve 
woonvormen (zoals Knarrenhof en ouderinitiatieven voor 
zorgwonen). Om dit mogelijk te maken, zetten we in op 
flexibilisering van regels: mensen kunnen zelf bedenken wat 
ze nodig hebben en wij gaan samen met hen kijken hoe we 
die plannen kunnen realiseren. Met een divers woningaanbod 
faciliteren we sterke en zelfredzame gemeenschappen. Deze 
gemeenschappen zijn van groot belang voor de vitaliteit en 
toekomstbestendigheid van onze dorpen. Woningbouw-
ontwikkelingen geven nieuwe energie aan bestaande wijken 
en dorpen. Het totaal aanbod aan woningen in elke kern is 
voldoende levensloopbestendig zodat binnen de kern of wijk 
verhuisd kan worden naar een meer passende woning als de 
levensfase of het inkomen verandert. 

“ Ik vind het heel 
belangrijk dat kinderen blijven buitenspelen  
en sporten. Er moeten meer speeltuinen en 
speeltoestellen komen zodat kinderen niet op 
de bank gaan liggen of gaan gamen” 

3.3.  Veilig wonen
 
Veiligheid is zowel gevoel (sociaal veilig voelen), als fysiek 
(veilig zijn). Sociale veiligheid is een zaak van en voor de 
bewoners en we gaan samen met bewoners werken aan de 
veiligheid van onze gemeente. Ook het wonen in een groene, 
natuurlijke omgeving moet veilig zijn. De omgeving moet 
blijven uitnodigen om naar buiten te gaan. Inbraakbeveiliging 
en toezicht hierop is daarbij van belang. Daarnaast vraagt het 
juiste gebruik van gebouwen aandacht. Druk van de omgeving 
of financiële nood mag geen reden zijn voor verhuur aan 
of toestaan van gebruik voor ongewenste (criminele) 
activiteiten. 

“ Wonen in Landerd is lekker rustig  
met fijne buren.”

3.4.  Goede voorzieningen

Maashorst is een prettige gemeente om in te wonen, omdat 
het voorzieningenniveau in de dorpen op peil blijft als het 
gaat om sportlocaties, scholen en ontmoetingsruimten. De 
gemeente Maashorst heeft daarnaast een grote diversiteit 
aan stadse voorzieningen. Denk aan theater Markant, twee 
zwembaden, een gezond winkelcentrum voor ‘funshoppen’, 
ziekenhuis Bernhoven, een breed palet aan basisscholen met 
voor- en naschoolse voorzieningen, zorginstellingen, een 
breed palet aan horeca, inclusief een sterrenrestaurant en een 
grote 10-daagse kermis. We willen dit brede aanbod binnen 
de gemeentegrenzen aan blijven bieden. 

Het winkelcentrum in de kern Uden biedt nabijheid van stadse 
voorzieningen voor onze inwoners. Voor de directe regio biedt 
het de mogelijkheid tot aanbieden van arrangementen en 

17

Toekomstvisiegemeente Maashorstdaarmee versterking van de groene, gastvrije gemeente waar 
het goed recreëren is. We zorgen samen met ondernemers 
voor de juiste inzet op het juiste moment om deze functie te 
kunnen blijven vervullen. In de dorpen en woonwijken moeten 
de basisvoorzieningen beschikbaar blijven (levensmiddelen, 
geldautomaat, kapper etc.).     

“ In het winkelcentrum van Uden zijn alle facili-
teiten dichtbij. Je kan er een leuk rondje lopen. 
Vroeger ging je uit bij de cafés, nu ga je vooral 
lunchen en terrassen.”     

Een kwalitatief hoogwaardige inrichting van de openbare 
ruimte heeft hier ook een belangrijke bijdrage in.  
Het winkelcentrum moet uitnodigend zijn, ook voor mensen 
met een beperking. We blijven aantrekkelijk voor het huidige, 
grote verzorgingsgebied ten oosten van onze gemeente 
en zijn een aantrekkelijk alternatief voor de grote steden 
om ons heen. De gemeente Maashorst is het geografisch 
middelpunt van Noordoost Brabant en vormt een levendig 
‘hart’ binnen de ‘groene longen’ dat ons buitengebied samen 
met natuurgebied De Maashorst vormt. 

“ Er mag meer aandacht zijn voor kunst en cultuur, 
bijvoorbeeld een hippe publiekstrekker zoals 
een café met poëzie.”

3.5.  Zorg en ondersteuning op maat

Het gebruik maken van alles wat er is en ook nog ‘thuis 
blijven wonen’, gaat niet altijd vanzelf. In de gemeente 
Maashorst kun je (blijven) leven op de manier die bij je 
past. Soms is er incidenteel of structureel ondersteuning 
bij nodig of zelfs (medische) zorg. In gemeente Maashorst 
voelen onze inwoners zichzelf verantwoordelijk voor het 
‘gelukkig leven en oud worden’. We hechten belang aan 
burgerinitiatieven die hieraan bijdragen. Zorgcoöperaties 
spelen hierbij een belangrijke rol én versterken de sociale 
structuur. Dit soort initiatieven faciliteren we. Samen met 
partijen in onze gemeente zetten we in op preventie, het 
voorkomen dat zorg nodig is. Het verenigingsleven en de 
ontmoetingsmogelijkheden zijn hier belangrijke pijlers. Verder 

is het van belang dat duidelijk is waar je terecht kunt met 
zorgvragen. Die ondersteuning, dan wel zorg moet dan snel 
en passend worden geleverd. 

“Ik daag de nieuwe gemeente Maashorst uit om 
goed mee te denken over het bouwen van mantel-
zorgwoningen. Er is veel behoefte aan vooral bij 
mensen uit het buitengebied. Zij willen dichterbij 
het dorp of bij hun kinderen iets nieuws bouwen. 
Wacht niet eerst tot de mensen gebreken heb-
ben en dat ze dan pas toestemming krijgen. Loop 
daarin vooruit, laat de mensen als ze nog gezond 
zijn daar een woning kunnen bouwen om vervol-
gens van hun ouwe dag te kunnen genieten.”

3.6.  Goede verbindingen

Wonen en werkgelegenheid gaan hand in hand; waar je werkt 
moet je (in de buurt) kunnen wonen. Onze ambitie is een 
aansluiting verkrijgen op het spoorwegennet. We weten dat 
deze ambitie een zaak van de lange adem is, maar we zullen 
ons ervoor blijven inzetten. Maar bereikbaarheid is niet alleen 
een fysieke zaak, het gaat ook om digitale bereikbaarheid. 

Als het gaat om digitale bereikbaarheid, zetten we – met 
de kennis van nu - in op glasvezelverbindingen voor alle 
(toekomstige) woon- en bedrijfspanden. Als daar op korte 
termijn betere opties voor zijn, gaan we samen met onze 
inwoners na wat de meest duurzame en veilige wijze is om 
aangesloten te zijn en te blijven op de digitale maatschappij. 
Ook voor de fysieke bereikbaarheid in de toekomst wordt 
gebruik gemaakt van deze digitale methodieken: M.A.A.S. 
(mobility as a service), dit is de oplossing voor de toekomst als 
we minder auto’s willen, minder fossiel brandstof gebruik en 
toch op tijd daar zijn waar we willen zijn. Op het moment dat 
je vervoer nodig hebt, kun je direct zien welk vervoersmiddel 
het beste aansluit op je wensen en wanneer en waar dit bij je 
kan zijn.

De nieuwe gemeente is centraal gepositioneerd tussen 
Eindhoven, Nijmegen, Oss en Den Bosch. Aansluiting met 
De Maashorst, het natuurgebied, is nu niet overal veilig en 

19

Toekomstvisiegemeente Maashorstmakkelijk. Het oversteken van de grote verkeersaders, de A50 
en de N277, is een fysieke barrière die nog geslecht moet 
worden. Dit oversteken richt zich op langzaam verkeer en/
of nieuwe mobiliteitsoplossingen om toename van verkeer 
aangedreven door fossiele brandstoffen in natuurgebieden 
te ontmoedigen. Tegelijkertijd verbeteren we de verbinding 
tussen dorpen en buitengebied.

We zetten in op kleinschalige mobiliteitsoplossingen, als 
aanvulling op het bestaande openbaar vervoer of misschien 
zelfs in de plaats van het huidige aanbod dat Regiotaxi biedt 
naast het ‘Wmo-vervoer’. We zoeken samen met inwoners 
naar oplossingen voor knelpunten op het gebied van 
mobiliteit. We benutten hun creativiteit en de bestaande 
sociale structuren. Het busstation in Uden is een belangrijke 
schakel naar het provinciale openbaar vervoer. Samen met 
de inwoners bepalen we de ‘puntbestemmingen’, belangrijke 
voorzieningen (zoals ziekenhuis, station Oss, etc.), die vanuit 
elke kern bereikt moeten kunnen worden. 

“Een uitdaging voor de nieuwe gemeente is om een 
betere verbinding tussen Uden en Den Bosch met het 
openbaarvervoer te organiseren.” 

3.7.  Gezond vestigingsklimaat

“Er zijn nog te weinig kleine ondernemers met 
speciale (streek)producten.”   

‘Een vitale gemeente met (stadse) voorzieningen zijn’ 
kan alleen als er ook sprake is van bedrijvigheid en 
ondernemerschap. We willen dat mensen hier ook fijn kunnen 
werken. Ondernemers, inwoners en toeristen profiteren 
van de economische bedrijvigheid, versterking van de 
dorpen, recreatie en toerisme en natuurontwikkeling. De 
gemeente Maashorst is onderdeel van De Agrifood-regio: het 
economische vliegwiel van de regio. Dat maakt deze regio 
aantrekkelijk voor jongeren, maar ook voor nieuwkomers 
die zich hier kunnen vestigen. Maashorst heeft veel kleinere 
bedrijven in de dorpen, dat draagt bij aan de instandhouding 
van voorzieningen. 

“ De gemeente moet proactief meedenken met 
ondernemers. Niet denken aan wat niet kan 
maar meedenken aan wat er wel kan, faciliteren 
en maatwerk leveren.” 

We profileren ons als een bedrijvige gemeente: er is hier 
werk, in alle soorten en maten. We zetten in op bedrijven die 
binding hebben met de regio en arbeidsintensieve bedrijven 
(bedrijven zonder veel lawaai en andere milieubelasting). 
We koesteren onze MKB’ers. We moedigen bedrijven die 
zich richten op dienstverlening aan, gericht op comfort, 
gezelligheid en saamhorigheid. Dat vertaalt zich naar 
toerisme en (verblijfs)-recreatie, horeca en een gevarieerd 
winkelaanbod. We willen naam maken met innovatieve start 
ups, creatievelingen die hier een goed ondernemersklimaat 
vinden waar ze kunnen groeien. Samenwerking met lokaal 
gevestigde kunstenaars is vanzelfsprekend, zowel voor de 
ondernemers als voor de gemeente. 

Edwin van de Linden van “Souperfood” maakt producten met 
grondstoffen uit de “Maashorst”. Zoals groenten uit Reek, en 
yoghurt uit Uden, Hij verkoopt dit o.a. op de markt.

Door versterking van ecologie, recreatie en toerisme biedt 
het natuurgebied De Maashorst voor creatieve ondernemers 
nieuwe kansen en een groen en duurzaam alternatief, ook 
gelet op de transitie in de agrarische sector. 

3.8.  Werk voor iedereen

Er is een mismatch op de arbeidsmarkt. Er zijn vacatures die 
niet in te vullen zijn, ook niet met tijdelijke arbeidsmigratie en 
er staan mensen werkeloos aan de kant. Er is veel onbetaald 
werk waar de maatschappij niet zonder kan. Tegelijkertijd 
kost het steeds meer moeite om deze vrijwilligersfuncties 
in te vullen. Door anders te denken en te doen kan een 
deel van dit probleem worden opgelost. Inwoners die nu 
aan de kant staan, vaak tegen hun zin, kunnen misschien 
de vrijwilligersfuncties invullen. Een deel kan daardoor 
doorgroeien naar betaald werk. Samen met onze inwoners 
gaan we na welke creatieve oplossingen te bedenken zijn. 

21

Toekomstvisiegemeente Maashorst3.9.  Oog voor toekomstige generaties

We vinden duurzaamheid van belang met het oog op 
toekomstige generaties. Bij het zoeken naar oplossingen, 
benutten we kansen om de ecologische footprint te 
verkleinen. Gemeente Maashorst zal zich ontwikkelen tot 
een duurzame en CO2 neutrale gemeente, die leefbaar 
en klimaatbestendig is. We willen duurzame initiatieven 
met een gezond verdienmodel oppakken en waar mogelijk 
ondersteunen. We ontkomen niet aan maatregelen die het 
beeld van onze gemeente op sommige plaatsen zichtbaar 
zullen veranderen. Denk bijvoorbeeld aan de gevolgen van de 
energietransitie. Tegelijkertijd biedt deze ontwikkeling kansen 
om samen met inwoners, ondernemers en organisaties 
invulling te geven aan de grote uitdagingen waarbij 
draagvlak en (financiële) opbrengsten voor de samenleving 
de uitgangspunten zijn. Om te kunnen focussen richten wij 
ons bij het opstellen van onze eigen duurzaamheidsagenda 
op specifieke thema’s die wij met burgers en ondernemers 
bepalen. Dit doen wij zonder daarbij overige ontwikkelingen 
uit het oog te verliezen. We zetten voor dit onderwerp ook 
in op de kracht van de regionale samenwerking; niet alle 
vraagstukken kunnen we als gemeente alleen oppakken en/of 
zelfstandig beïnvloeden. 

“ Mijn idee is om op het dak van de kerk en wonin-
gen zonnepanelen te plaatsen en kleine windmo-
lentjes om groene stroom op te wekken.” 

Omdat we een ‘groene’ gemeente willen zijn, moeten 
we investeren in duurzaamheid, energietransitie en 
klimaatadaptatie. Waar we zelf al goede voorbeelden hebben 
(gerealiseerd), zullen we die actief uitdragen. De principes 
van de circulaire economie vormen een uitgangspunt voor 
deze duurzaamheidsagenda. De circulaire economie is een 
economisch systeem waarin hergebruik centraal staat. 
Samen met inwoners, die hier al volop mee bezig zijn, kunnen 
we hier verder mee aan de slag gaan. Bijvoorbeeld op het 
gebied van energie besparen en opwekken, klimaatadaptatie, 
voedselverspilling, leefomgeving, recycling en sociale 
duurzaamheid.

Een mooi voorbeeld van de inbreng vanuit onze samenleving is de 
visie van de gezamenlijke natuurgroepen, weergegeven in een notitie. 
Hierin beschrijven zij onder meer de ‘Groene Top 10’

Groene Top 10  
namens de gezamenlijke natuurgroepen uit Landerd en Uden

1

2

3

4

5
6
7

8

9

Realisatie van NNB Maashorst e.o. in 2025;

Realisatie EVZ en Ruit om Uden mét aanvulling van Ruit om 
Zeeland;

Realisatie Landschapsbeleidsplannen (lokaal landschappelijk 
Groen Raamwerk);

Realisatie Ecobeheerplannen gemeentebreed (incl. juiste 
beheer, kennisdelen, stadslandbouw);

Continuering van ErvenPlus, Steenbreek, 
Landschapsregeling en Stika;

Een nieuwe 100 meter brede groene Peel-as langs Rondweg, 
Corridor, Bergmaas en Dorpenweg;

Actieve rol bij Geopark Wijst Unesco (aan beide zijden van de 
Peelhorst);

Oprichten van een groot vleermuiswinterverblijf i.k.v. 
samenvoeging.

Oprichten van 10 Carpoolplaatsen bij grootste 
verkeersknooppunten.

10

Verdroging tegengaan mede door aanleg groot 
waterbuffergebied

Groen is bestaand beleid wat geactualiseerd moet worden 
en oranje is een nieuwe uitdaging.

23

Toekomstvisiegemeente MaashorstToekomstvisie
gemeente Maashorst

4.  Wonen, werken en recreëren 
in het buitengebied 

4.1. 

Innoveren in de agrarische sector

Het buitengebied verandert. Er zijn veel meer vormen 
van ondernemerschap dan vroeger: boerenbedrijven 
veranderen van karakter. Er komen nieuwe mensen wonen. 
Er wordt steeds meer gerecreëerd maar er dreigt ook 
leegstand van gebouwen. Ook is er angst voor nadelige 
gezondheidseff  ecten van de veehouderij. We moeten met 
elkaar op zoek naar een nieuwe balans tussen wonen, 
werken en recreëren in het buitengebied.

De agrarische sector heeft van oudsher een grote rol 
gespeeld bij het ontstaan van onze dorpen en de inrichting 
van ons buitengebied. We komen uit een agrarische 
gemeenschap, dit is medebepalend voor onze identiteit. 
Ook nu nog is er in het buitengebied een grote rol weggelegd 
voor de agrarische sector en dat zal én mag in de toekomst 
ook zo blijven. Natuurlijk is het in het licht van duurzaamheid, 
een gezonde leefomgeving en economisch gezonde 

25

bedrijven, gewenst om te kijken naar en mogelijkheden 
te scheppen voor nieuwe, innovatieve vormen van een 
duurzame landbouw. Een mooi voorbeeld waarbij we leren 
van innovatieve praktijkoplossingen is de proeflocatie voor 
duurzame landbouw: Agro-as De Peel. Maar ook voor de meer 
traditionele bedrijven moet er ruimte zijn om zich op een 
verantwoorde wijze verder te ontwikkelen. 

“ Willen we ook een volgende generatie boeren 
een kans geven, dan blijft ruimte voor ontwikke-
ling nodig, want stilstand geeft geen perspectief 
voor de toekomst.”     

4.2. 

Investeren in toerisme en recreatie

Ook de toeristisch-recreatieve sector is een belangrijke 
hoeksteen van de lokale economie. De Maashorst, het 
grootste aaneengesloten natuurgebied van Brabant, is 
een trekpleister van formaat. Dit biedt potentie voor 
recreatiebedrijven en agrarische bedrijven die zich willen 
verbreden. De gemeente Maashorst zet in op een groei 
van het aantal toeristische overnachtingen, een toename 
van het aantal dagrecreatieactiviteiten door toeristen 
en inwoners en een verhoging van de bestedingen door 
recreanten en toeristen; een stevige ambitie! De gemeente 
draagt hieraan bij door ontwikkelruimte aan de gewenste 
initiatieven te bieden. Maar ook zorgen we ervoor dat de 
basis van recreatieve routestructuren, zoals fiets- wandel- en 
rolstoelpaden, met bijbehorende voorzieningen op orde is. 
Ook pakken we onze rol in het promoten van parels zoals 
natuurgebied De Maashorst. Tegelijkertijd houden we oog 
voor de balans tussen toerisme en de leefbaarheid binnen de 
gemeente.

“Voor ons als recreatiebedrijf zijn projecten met steun 
van de gemeente zoals het Docus de Das Avonturenpad 
van belang om aantrekkelijk te zijn en te blijven voor onze 
gasten. Wij merken dat Docus een leuke aanvulling is voor 
wat wij aanbieden en waarvan wij denken waar de gemeente 
Maashorst in de toekomst ook voor zou moeten staan: Een 
gunstig ondernemingsklimaat waar recreëren en genieten van 
de natuur voorop staan.”

4.3.  Versterken groene identiteit

Gemeente Maashorst heeft een grote oppervlakte natuur 
binnen haar grenzen. We zijn hier zuinig op en zetten ons, 
samen met onze partners en vele vrijwilligers, in om de 
biodiversiteit in deze gebieden te vergroten. Een belangrijke 
stap hierin is de afronding van het Natuur Netwerk Brabant in 
De Maashorst. 
In gemeente Maashorst vind je een rijk scala van diverse, 
fraaie landschappen. We zetten in op behoud en versterking 
van de kenmerkende karakteristieken van de verschillende 
gebieden. Dit versterkt de oriëntatie en vergroot de identiteit. 
We maken de bijzondere gebieden meer beleefbaar. Een 
voorbeeld daarvan is de ambitie tot de status van Unesco 
Geopark voor de Peelrandbreuk waar we met diverse partners 
in een grotere regio aan werken. 

“ Door samenvoeging van de beide gemeenten 
kan natuurbeleid en natuurbeheer een betere 
kans krijgen in de besluitvorming. Zoals boeren 
geen 25 jaar kunnen wachten op een ruilverkave-
ling kan de realisatie van de EHS (tegenwoordig 
NNB) geen 25 jaar wachten om te overleven. Dit 
is ons grootste speerpunt. Het is van eminent 
belang dat de nieuwe gemeente hier achter blijft 
staan en daar waar het kan blijft ondersteunen.” 

4.4.  Oog voor ruimtelijke kwaliteit

Behoud van de kwaliteit van natuur en landschap is in het 
algemeen belang van al onze inwoners, het draagt bij aan 
onze identiteit en aan de ambitie dat gemeente Maashorst 
een fijne plek is om te zijn. Voor de toeristisch-recreatieve 
sector is de kwaliteit van natuur en landschap zelfs 
medebepalend voor zijn bestaansrecht. Ruimtelijke kwaliteit 
in het buitengebied is voor gemeente Maashorst daarom 
een belangrijk uitgangspunt bij ontwikkelingen. Een gezonde 
toekomst voor het buitengebied vraagt om ruimte voor 
ontwikkeling. Maar die ontwikkeling is in gemeente Maashorst 
wel verbonden aan kwaliteitsverbetering. 
 

27

Toekomstvisiegemeente MaashorstOm de kwaliteit van het buitengebied te kunnen waarborgen 
is het noodzakelijk om ruimte te maken voor nieuwe functies, 
zeker waar het gaat om stoppende agrarische bedrijven. Dit 
kan bijvoorbeeld gaan om nieuwe woonvormen of passende 
nieuwe bedrijvigheid. Tegelijkertijd moeten we waken voor 
het verder dichtslibben van het buitengebied, verdere 
verstening is ongewenst. 

4.5.  Bewaken samenhang met omgevingsvisie

De agrarische en toeristisch-recreatieve sector hebben elk hun 
eigen belangen in het buitengebied. Ontwikkeling van de een 
kan in het nadeel zijn van de ander. Daarnaast zijn er ook nog 
de inwoners van het buitengebied met hun eigen belangen. 
Inwoners en ondernemers hebben elkaar nodig, maar hebben 
soms ook tegenstrijdige belangen. De oplossing van deze 
grote vraagstukken begint bij het voeren van het juiste 
gesprek. Het kennen van elkaars belangen is noodzakelijk 
bij het zoeken naar de juiste balans. Het resultaat van deze 
gesprekken moet leiden tot een Omgevingsvisie waarin het 
evenwicht wordt gewaarborgd tussen wonen, werken en 
recreëren in het buitengebied. In de Omgevingsvisie voor de 
nieuwe gemeente worden de hier genoemde uitgangspunten 
verder uitgewerkt. 

29

Toekomstvisiegemeente MaashorstToekomstvisie
gemeente Maashorst

5.  Samen denken, samen doen

5.1.  Als het je raakt praat je mee (participatievisie)

“Ik vind het belangrijk dat er een kindergemeente-
raad komt, omdat ik het idee heb dat kinderen vaak 
op heel andere dingen letten. Die komen dan niet 
echt aanbod omdat niemand erover kan praten.” 

31

Maashorst agenda
Wij vinden het belangrijk dat gemeente en gemeenschap 
samen bouwen aan een goed leefklimaat in gemeente 
Maashorst. De in de raad gekozen volksvertegenwoordigers 
maken daarom samen met de inwoners en maatschappelijk 
middenveld een agenda met maatschappelijke thema’s voor 
gemeente Maashorst. Iedereen - inwoners, ondernemers, 
maatschappelijke organisaties en de gemeente - moeten de 
(maatschappelijke) verantwoordelijkheid nemen om deze 
agenda te realiseren en zodanig te faciliteren dat deze ook 
‘afgewerkt’ wordt.

Inwoners maken de gemeenschap
De dorpen in gemeente Maashorst kennen een prachtige 
traditie van betrokken inwoners. De gemeente erkent en 
waardeert in houding en gedrag deze enorme inzet vanuit de 
samenleving en steunt de inwonersinitiatieven waar gewenst. 
Mogelijk door het wegnemen van belemmerende regels, 
een helpende hand of een financiële bijdrage. Onze houding 
is daarbij ‘ja, mits’ in plaats van ‘nee, tenzij’. De financiële 
ondersteuning geven wij bij voorkeur via een fonds van, voor 
en door inwoners.

We maken in ons beleid ruimte voor opkomende 
inwonersinitiatieven. We willen inwoners de ruimte en 
verantwoordelijkheid geven om samen dingen te regelen, 
bijvoorbeeld het onderhouden van groen in de buurt of 
de keuze voor een speelplaats, maar ook mee te denken 
en doen in grotere en betekenisvolle projecten, zoals de 
woonvisie en woonprojecten, maar ook over infrastructuur, 
zorg en energievoorzieningen. Raadsleden kunnen een oogje 
in het zeil houden bij het hoeden van de democratische 
kwaliteit van de samenwerking tussen de inwoners. Kon 
iedereen bijvoorbeeld in vrijheid zijn mening geven, is er goed 
geluisterd naar elkaar en hebben ook minder mondige of 
bescheiden inwoners mee kunnen doen?

“Wij dagen de gemeente uit ons in eerste instantie om vrij 
te laten. Om ons te laten doen wat we zelf kunnen want dat 
kunnen we goed, doen we goed en doen we zorgvuldig. Waar 
we samen moeten op trekken doen we dat graag en praten 
we met elkaar over ieders rol.” 

Inwoners doen mee
De gemeente waardeert de ervaring, kennis, kunde en ideeën 
van inwoners en wil deze meer gebruiken bij het maken van 
plannen en beleid. We zoeken slimmere en effectievere 
manieren om zoveel mogelijk groepen inwoners te vinden, 
binden en verbinden. Bijvoorbeeld door veel meer in te zetten 
op digitale burgerparticipatie. We zullen ons in ieder geval 
tot het uiterste inspannen om de inwoners die direct ‘geraakt 
worden’ te informeren en betrekken. Meedoen en praten 
betekent ook dat communicatie begrijpelijk, regelmatig 
en transparant dient te zijn. Inwoners, ondernemers en 
organisaties die ‘direct geraakt’ worden, worden dan ook 
tijdig geïnformeerd en betrokken. We betrekken zoveel 
mogelijk sleutelfiguren uit de gemeenschap.
Als de gemeente plannen en beleid gaat maken moet bij  
de start duidelijk zijn wie welke rol en invloed heeft,  
wat er gebeurt met de inbreng van inwoners en hoe  
de terugkoppeling door de gemeente plaatsvindt.

“ Goed luisteren naar inwoners en vrijwilligers.”

Leren en samenwerken met elkaar
Het samenspel tussen inwoners, organisaties en gemeente 
blijft in beweging. Inwoners hebben bijvoorbeeld het recht 
om ons uit te dagen. We leggen de rode loper uit voor 
inwoners die gemeentelijke taken beter en/of goedkoper 
kunnen uitvoeren. Ook staan we open voor ideeën en 
suggesties die bijdragen aan het realiseren van onze doelen. 
We vinden het belangrijk om met elkaar de successen te 
vieren, te evalueren hoe het gaat en te leren van de fouten 
die we ongetwijfeld gaan maken. Ook hier geldt: oefening 
baart kunst. 

“ Als er in Reek iets gebeurt zit 50% in de organisatie en 
de overige 50% doet mee.”

Goede Buur
De gemeente staat in houding en gedrag echt open voor 
ideeën en zorgen. Dat wil niet zeggen dat alles kan, maar 
inwoners mogen van ons verwachten dat we meedenken  
over oplossingen. 

33

Toekomstvisiegemeente Maashorst5.2.  Goed geholpen (dienstverleningsvisie)

Met dienstverlening bedoelen we: hoe gaan wij om met 
de vraag van een (toekomstige) inwoner, ondernemer 
of organisatie uit de nieuwe gemeente? Dienstverlening 
zit door de hele gemeente. Het contact verloopt via een 
zogenoemd “kanaal” zoals de balie, de telefoon, de post of 
via de website. We zien in de toekomst steeds meer taken 
overgeheveld worden van het rijk naar de gemeenten. De 
rol van de gemeente wordt hierdoor groter, ook als het 
gaat om het contact met onze inwoners. Er zullen meer 
contacten tussen gemeente, inwoners en bedrijven komen. 
De traditionele contacten, bijvoorbeeld voor het aanvragen 
van reisdocumenten, veranderen naar meer complexe 
vraagstukken zoals vraagstukken op het terrein van zorg 
of (ver)bouwinitiatieven. Dit vraagt ook iets van onze 
medewerkers dat zij van buiten naar binnen werken.

We denken mee met onze inwoners
Bij het uitvoeren van de dienstverlening staat de gemeente 
‘naast’ de inwoner. Dat betekent voor onze dienstverlening 
dat onze inwoners mogen verwachten dat we meedenken en 
ons verplaatsen in de klant. We vragen door tot helder is wat 
de vraag is. We doen dingen omdat het de inwoner helpt, niet 
omdat het moet vanuit regelgeving.  

“ Medewerker moet professioneel en deskundig zijn.  
De goede taal spreken, empathisch zijn en het gevoel  
geven dat je samen werkt aan het probleem. Een  
medewerker moet ook breder kunnen kijken en buiten  
de regels kunnen denken. Meedenken in oplossingen.”

We zijn bereikbaar, toegankelijk en laagdrempelig
We zijn voor iedereen op diverse manieren makkelijk 
bereikbaar: digitaal, telefonisch, per post en in persoonlijk 
contact. Inwoners kunnen digitaal hun zaken met de 
gemeente regelen en afhandelen, op elk moment en op elke 
plaats. We zijn als organisatie en medewerkers professioneel, 
deskundig en benaderbaar. We bieden ondersteuning aan 
inwoners die ondersteuning nodig hebben. Dit organiseren 
we rondom de inwoner.

“ Voor kwetsbare mensen is het belangrijk dat er een lage 
drempel is. Het te bewandelen pad moet helder zijn.” 

We zijn duidelijk en betrouwbaar

“ Ben vanaf het begin helder in wat wel of niet kan. Men-
sen hebben vaak verwachtingen die niet realistisch zijn. 
Dit kan je voorkomen.”

Inwoners mogen verwachten dat onze dienstverlening in één 
keer goed is; namelijk juist en volledig, tijdig en integraal. De 
gemeente is helder over waar je met welke vraag terecht kunt 
en wat inwoners kunnen verwachten. Inwoners hebben één 
aanspreekpunt per vraag. Ze hebben zicht op de status van 
hun aanvraag, verzoek of vraag. Kosten en doorlooptijden 
van de producten en diensten zijn bij de inwoners bekend. 
Gemeente Maashorst spreekt met één mond: elk kanaal geeft 
eenzelfde antwoord op eenzelfde vraag. 

“ Een digitale zuil is oké; persoonlijk contact werkt beter. 
Je wil een bevestiging, zaaknummer en behandelend 
contactpersoon. Per aanvraag is 1 contactpersoon  
gewenst.” 

 

35

Toekomstvisiegemeente Maashorst6.  Trends en ontwikkelingen

In de voorgaande hoofdstukken hebben we de speerpunten 
voor gemeente Maashorst beschreven. Maar hoe verhouden 
deze speerpunten zich tot de algemene trends en 
ontwikkelingen? Welke trends en ontwikkelingen spelen nu 
en in de komende jaren? In dit hoofdstuk beschrijven we kort 
deze trends en ontwikkelingen

“ De slimme overheid gebruikt het Internet of Things om 
haar besluitvorming en dienstverlening te verbeteren. 
Met de kracht van kunstmatige intelligentie en sensoren 
proberen overheden grip te krijgen op de enorme stort-
vloed aan gegevens die onze hyperconnectiviteit moge-
lijk maakt. Slimme systemen zorgen straks voor minder 
verkeersopstoppingen en verbeteren ons gebruik van 
hernieuwbare energie, waardoor we betere beheerders 
worden van onze steeds schaarser wordende bronnen.” 
Richard van Hooijdonk, ‘De toekomst van de slimme stad 
en overheid’

37

Toekomstvisiegemeente MaashorstSamenstelling bevolking
De samenstelling van de Nederlandse bevolking verandert in 
leeftijdsopbouw, naar herkomst en ook naar woonplaats. Dit 
heeft allerlei gevolgen. Zo brengt de vergrijzing onder meer 
met zich mee dat de arbeidspopulatie daalt en de druk op de 
gezondheidszorg toeneemt. Dat vraagt om herdefiniëring van 
‘arbeid’: wat is waardevol werk, hoe belonen we dat en hoe 
zorgen we dat daar de mensen voor beschikbaar zijn en waar 
laten we deze mensen wonen? Ontgroening heeft op de korte 
termijn gevolgen voor het onderwijs en maatschappelijke 
voorzieningen en op de iets langere termijn ook gevolgen 
voor de arbeidspopulatie. Een belangrijke oorzaak van die 
bevolkingsdaling is het wegtrekken van gezinnen en jongeren 
naar steden en regio’s met grote economische activiteit. 
(Gemeenten op weg naar 2020, VNG). Oftewel: economische 
ontwikkeling en huisvesting gaan hand in hand.

Tweedeling en maatwerk
Een volgende grote ontwikkeling is dreiging van tweedeling 
op meerdere fronten: wel of niet aangesloten zijn op de 
digitale wereld, ‘gezond en rijk’ versus ‘arm en ziek/gebrekkig’. 
Om die tweedeling, die op meerdere fronten kan ontstaan, 
tegen te gaan, is maatwerk nodig in het klantproces. De 
oplossing hoeft daarentegen niet altijd maatwerk te zijn. 
Door data sturing, meten en weten, kan de gemeente 
tijdig inspelen op de behoefte van kwetsbare burgers. 
Door flexibele bouw kan maatschappelijk vastgoed relatief 
makkelijk worden aangepast aan veranderende vraag. Door 
collectivering van ondersteuning kan na een maatwerkproces 
toch een aanbod worden gedaan dat niet als individueel 
maatwerk aan huis vormgegeven hoeft te worden.

Verdere toename digitalisering
De al in gang gezette digitalisering zet zich steeds verder 
door. Het wordt voor inwoners nog makkelijker om hun zaken 
digitaal te regelen. Dit betekent echter niet dat er binnen 
nu en vijf jaar geen persoonlijk contact met de gemeente 
meer is. Op de langere termijn zal het fysieke contact tussen 
gemeente en haar inwoners wel tot een minimum worden 
beperkt. Gemeenten moeten – samen met andere partners 
- investeren in digitale oplossingen voor allerhande vragen. 
Overheidsinformatie moet betrouwbaar en van voldoende 
kwaliteit zijn. Gemeenten moeten rekening houden met 

nationale, Europese en internationale regels voor beveiliging 
en privacy. Dat betekent dat je als gemeente moet innoveren, 
visie moet ontwikkelen en moet borgen dat je over de juiste 
competenties beschikt. 

“ Toegang tot real-time data maakt een eind aan giswerk, 
waardoor ambtenaren en technocraten weten aan welke 
kwesties daadwerkelijk aandacht besteed moet worden 
en waarom.” Richard van Hooijdonk, ‘De toekomst van de 
slimme stad en overheid’

Adaptieve economie en netwerksamenleving
Economische groei is niet meer vanzelfsprekend, de  
economie zal een groter adaptievermogen moeten tonen, 
aldus de Wetenschappelijke Raad voor het Regeringsbeleid 
(WRR). Oftewel, een ‘lerende economie’ waarin het 
onderwijs een essentiële rol speelt. De arbeidsmarkt wordt 
in toenemende mate een regionale zaak, waarbij de rol van 
steden en stedelijke agglomeraties bepalend is voor welvaart 
en groei. In de regio’s zoeken bedrijfsleven, overheden en 
kennisinstellingen elkaar op. Zij stimuleren in dat netwerk  
de innovatie en economische ontwikkeling. 

“Om relevant te blijven, hebben de bedrijven van morgen 
nieuwe businessmodellen nodig die gebaseerd zijn op 
voorspellende analyses. Doormiddel van ‘fast data’ kun-
nen zij geïnformeerde, real-time beslissingen nemen.” 
Richard van Hooijdonk, ‘Het bedrijf van de toekomst’

Netwerksamenleving
De verhoudingen tussen overheden, inwoners, bedrijven 
en maatschappelijke instellingen veranderen. Dat geldt 
zeker voor de gemeente als eerste overheid. De gemeente 
staat niet boven de partijen, maar maakt onderdeel uit van 
de maatschappij. De gemeente moet sneller inspelen op 
economische, sociale en maatschappelijke ontwikkelingen. 
De overheid treedt terug en de vrijkomende ruimte wordt 
ingenomen door bedrijven en gemeenschap. 

Duurzaamheid
Duurzaamheid heeft alles te maken met de inrichting van de 
omgeving. Door het beter inrichten van de omgeving wordt 
de vraag om ondersteuning voorkomen. Dat is niet alleen 

39

Toekomstvisiegemeente Maashorstde plaats en vorm van voorzieningen, ook de daadwerkelijke 
inrichting met groen, grijs en blauw: natuur, bestrating en 
water. Juist door de laatste decentralisatie, de omgevingswet, 
heeft de gemeente alle mogelijkheden om goed in te spelen 
op de vraag van inwoners. Het realiseren van een ‘gezonde’ 
wijk, woonomgeving, is de basis van zelfredzaamheid en 
participatie.

“ Met slimmere infrastructuur, waaronder slimme netwer-
ken, sensoren en slimme meters, kunnen we een intel-
ligent systeem bouwen dat voor een intermitterende 
stroomvoorziening zorgt die stabiele elektriciteit le-
vert.” Richard van Hooijdonk, ‘De toekomst van energie’

De gemeente Maashorst
We constateren dat de gesignaleerde trends en 
ontwikkelingen aansluiten bij de speerpunten van de 
gemeente Maashorst: saamhorigheid, diversiteit, maatwerk 
in dienstverlening, economie en huisvesting. De keuze om 
ons juist te willen richten op het vormen van een robuuste 
organisatie die de dorpen goed kan bedienen en zo de 
eigenheid van de dorpen in stand te houden, sluit goed aan 
op de culturele diversiteit die al groot is en onder invloed 
van migratiebewegingen (statushouders, arbeidsmigranten, 
rustzoekers, verblijfsrecreatie voor langere tijd) alleen nog 
maar toeneemt. We zijn ons bewust van het feit dat we deze 
ontwikkeling continue aandacht moeten geven om te borgen 
dat de nieuwe gemeente haar stadse allures kan waarmaken 
en tegelijkertijd de dorpse mentaliteit van saamhorigheid niet 
kwijtraakt.

“ De regionale identiteit van een bepaald gebied ligt niet 
besloten in een landschap. Het zit hem in de betekenis-
sen die mensen eraan geven, dat kan ontstaan in de loop 
der tijd, geografisch of per groepscultuur.” Gerard Rooij-
akkers

 

41

Toekomstvisiegemeente Maashorst7.  Toekomstvisie is de start

7.1.  Wat heeft het proces ons opgeleverd?
In Landerd en Uden bestaat een traditie van actieve inwoners. 
Actief in de zin van verenigingen, maar ook in de zin van 
verschillende inwonersgroepen. Om die reden hebben we 
ervoor gekozen om de toekomstvisie op te stellen samen met 
de inwoners. Ook in de nieuwe gemeente willen we samen 
met onze inwoners, ondernemers en organisaties werken aan 
het realiseren van onze ambities. We hebben gemerkt dat alle 
belangrijke thema’s in de afgelopen maanden naar voren zijn 
gekomen. De gesprekken hebben binnen de verschillende 
thema’s belangrijke informatie opgeleverd. Zo hebben we de 
ambities in het vorige hoofdstuk kunnen formuleren. Uit de 
gesprekken is ook gebleken wat onze dorpen en onze nieuwe 
gemeente onderscheidend maakt. 

We zien de laatste jaren dat maatschappelijke opgaven 
steeds complexer worden. Dat vraagt om nieuwe vormen 
van samenwerken. Daarnaast zien we een sterke behoefte 
aan verbinding, erbij willen horen en mee willen doen. Dus 
we zien de laatste jaren weer steeds meer aandacht voor 

43

Toekomstvisiegemeente Maashorstde gemeenschap. Ook als instrument voor samenwerking. 
Participatie en co-creatie zijn dan veel gebezigde termen. Er is 
een bepaalde uitdaging of een opgave en die is leidend voor 
wat de gemeenschap zich ten doel heeft gesteld. Om dat 
doel te realiseren wordt kennis gegenereerd en in hoge mate 
gedeeld op een consistente en transparante manier, met alle 
leden van de gemeenschap. Hierdoor ontstaat vertrouwen 
tussen de leden en ontstaat steeds meer verbinding. Vanuit 
dat vertrouwen en die verbinding liggen kansen voor 
participatie en betrokkenheid. We moeten ons niet vergissen 
in de kracht van participatie, maar ook niet in hoe moeilijk 
het is om dat te mobiliseren. Patrick Vermeulen, hoogleraar 
Radboud Universiteit, actieve deelnemer Festival Gemeente 
Maashorst 24 juni 2019

7.2.  Hoe nu verder?

Consultatieronde
Begin september 2019 hebben de gemeenten Landerd 
en Uden hun inwoners en organisaties in de gelegenheid 
gesteld om aan te geven in hoeverre zij zich kunnen vinden 
in de toekomstvisie en de naam Maashorst. Hiertoe is een 
vragenlijst ontwikkeld die iedereen online kon invullen 
én onderzoekers zijn alle kernen ingegaan om mensen op 
straat aan te spreken en deze vragen voor te leggen. Er 
hebben in één week tijd 665 mensen meegedaan met deze 
consultatie. 93% daarvan gaf aan op de hoogte te zijn van 
de herindeling. De respondenten gaven ook aan zich in 
grote mate te herkennen in de toekomstvisie. Ten aanzien 
van de naam geeft ongeveer de helft aan de naam te 
ondersteunen, één derde ondersteunt de naam niet en de 
rest is neutraal of heeft geen mening. De rapportage naar 
aanleiding van de consultatie is als bijlage toegevoegd aan het 
Herindelingsontwerp.

Vaststelling toekomstvisie
De beide gemeenteraden besluiten 24 oktober 2019 over 
het visiedocument in het kader van het herindelingsproces. 
Zij zullen op dat moment ook besluiten over het 
herindelingsontwerp – de basis voor de uiteindelijke 
herindeling. 

Wat gebeurt na besluitvorming?
Deze visie geeft na de besluitvorming richting aan de verdere 
inkleuring van onze nieuwe gemeente en het ontwerp van de 
nieuwe organisatie. We willen wel benadrukken dat een visie 
een levend en dynamisch verhaal is. De wereld verandert snel, 
we zullen nieuwe inzichten krijgen. We beschouwen onze visie 
ook als een uitnodiging om mee te (blijven) doen, om een 
bijdrage te leveren aan de nieuwe gemeente, met behulp van 
deze zonnewijzer die we samen hebben gemaakt.

Op welke wijze krijgt deze visie verder handen en voeten?
Op weg naar één gemeente volgt een intensief traject waarin 
we samen met onze samenleving deze toekomstvisie vertalen 
naar concrete voorstellen. Daarbij valt te denken aan de 
volgende onderwerpen:
-  De wijze waarop we vorm en inhoud geven aan burger- en 
overheidsparticipatie wordt – samen met onze inwoners – 
uitgewerkt. 
-  Er wordt een plan opgesteld waarin concreet is uitgewerkt 
op welke wijze de nieuwe gemeente invulling geeft aan de 
dienstverlening: wat, waar en hoe. 
-  Beleid, regelgeving en werkprocessen worden op elkaar 
afgestemd.
-  De wijze waarop de nieuwe organisatie bestuurd en 
gemanaged wordt, wordt nader uitgewerkt.

Om te zorgen dat we blijven werken in de geest van deze visie 
en om de thema’s en ambities nader uit te werken gaan we 
graag weer met u in overleg. Wanneer dit het geval is, hangt 
mede af van de besluitvorming in de beide raden én van het 
onderwerp. Na vaststelling van dit document gaan wij in 
ieder geval in gesprek met ondernemers van beide gemeente 
over de economische visie. Daarnaast zullen we met 
bewonersgroepen vormgeven aan de participatievisie voor 
de nieuwe gemeente. Ook zullen we een aantal uitdagingen 
voor de nieuwe gemeente in de volgende fase samen met 
inwoners, ondernemers en maatschappelijke organisaties 
oppakken en uitwerken.

45

Toekomstvisiegemeente Maashorst7.3.  Tot slot

We willen graag iedereen die heeft bijgedragen aan de 
totstandkoming van dit document hartelijk bedanken.  
Dit geldt voor iedereen die heeft meegedaan met de 
uitdagingen in de maanden april, mei en juni, zij die aanwezig 
waren op het Festival gemeente Maashorst en natuurlijk  
onze inwonersgroepen. 

47

Toekomstvisiegemeente Maashorstgemeentemaashorst
i.o. 

