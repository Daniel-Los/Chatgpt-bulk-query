 

 

Raadsleden Gemeente Oss 

 
 
 
 
 
 
 
 
 
 

 

 
 
 

 
Datum 

24 januari 2023 

Onderwerp 

 

 

 

Uitvoeringsprogramma Schone Lucht Akkoord Oss 

 

 
 

 

Geachte raadsleden, 

 

 

Leefomgeving, Wonen en Economie 

Raadhuislaan 2, Oss 

Telefoon 14 0412 

Fax [0412] 64 26 05 

E-mail gemeente@oss.nl 

www.oss.nl 

 

Postbus 5 

5340 BA  Oss 

 

Wilt u bij uw reactie de  

datum van deze brief en 
ons kenmerk vermelden? 

Ons kenmerk 

Behandeld door 

Doorkiesnummer 

M. Franken 

685555 

 

 

 

 

 

 

 

 

Het college heeft in januari 2021 samen met de RNOB gemeenten het Schone Lucht Akkoord 

ondertekend en het uitvoeringsprogramma 2021-2023 voor Oss is in maart van dat jaar 

opgesteld. Ter kennisgeving ontvangt u hierbij een toelichting over de voortgang.  

 

 

Wat is de aanleiding voor deze informatie?  

N.a.v. raadsvragen maar ook ter bewustzijn van het belang van schone lucht voor onze 

gezondheid is deze raadsinformatiebrief opgesteld.  

Wat is de kernboodschap? 

Het Schone Lucht Akkoord is inmiddels door alle provincies en 90 gemeenten met het rijk 

ondertekend. Jaarlijks rapporteren wij als deelnemer over de voortgang van de te nemen 

maatregelen. Dit is inzichtelijk met een dashboard op de website www.schoneluchtakkoord.nl.  

 

In 2023 gaat de doorrekening plaatsvinden van het effect van alle genomen maatregelen op 

de gezondheidswinst. Dit gebeurt iedere 3 jaar. Het doel van het Schone Lucht Akkoord is 

 

Volgvel 

Ons kenmerk 

2 

 

 

namelijk 50% gezondheidswinst te realiseren ten opzichte van 2016 in Nederland. Het 

ministerie laat deze berekening uitvoeren. 

 

Het Schone Lucht Akkoord richt zich op beleid, activiteiten en maatregelen die een verdere 

afname van fijnstof en stikstofdioxide beogen en wel zodanig dat wordt voldaan aan de 

normstelling uit 2015 van de WHO.  

 

Alle gemeenten van Regio Noord Oost Brabant ondertekenden dit akkoord. Er is een 

gezamenlijke aanpak voor een aantal thema’s om dit met de regio gemeenten én in 

samenwerking met de Provincie Noord Brabant uit te voeren. Gemeente Oss heeft hiervoor 

het initiatief genomen. 

 

Wat zijn de gevolgen? 

De te nemen maatregelen voor de gemeente zijn onderverdeeld naar thema en hebben een 

tijdspad tot 2030 lopen voor uitvoering. Een aantal maatregelen is inmiddels gerealiseerd of in 

uitvoering, een aantal wordt komende jaren opgepakt. Per thema samenvattend: 

Mobiliteit: 

Gemeente Oss vervangt op een natuurlijk moment haar eigen wagenpark door elektrisch 

aangedreven voertuigen. Dit voorjaar bijvoorbeeld komen de elektrische poolauto’s. Eerder is 

in 2021 subsidie aangevraagd voor een elektrisch aangedreven vuilniswagen maar dat is niet 

gehonoreerd. De investering voor deze wagen is dusdanig hoog dat de aanschaf is uitgesteld. 

Duurzame mobiliteit krijgt een volwaardige plek in de in ontwikkeling zijnde mobiliteitsvisie. 

En binnen de regio lopen een aantal projecten waaronder de actiecampagne Sjees. Inmiddels 

is er bewustwording dat duurzame mobiliteit niet alleen om CO2 reductie gaat maar ook om 

reductie van fijn stof en NO2. 

Mobiele werktuigen: 

In april 2022 heeft Bouwend Nederland met RNOB gemeenten een bijeenkomst georganiseerd 

over het gebruik van schonere mobiele werktuigen en er is door bestuurders een 

intentieovereenkomst getekend. Binnen gemeente Oss werken we uit hoe dit op te nemen in 

aanbestedingen en welke systematiek hiervoor handig is, voor zowel onszelf als de (lokale) 

aannemers. Dit vraagt ambtelijke capaciteit en mogelijk hogere kosten voor uitvoering van de 

 

Volgvel 

Ons kenmerk 

3 

 

 

opdracht. Voor 2023 staat gepland om met lokale aannemers het gesprek te hebben over hun 

machinepark en de overgang naar schonere danwel zero-emissie mobiele werktuigen. 

Industrie: 

Het onderdeel (scherper) vergunnen, actualisatie vergunningen en (scherper) toezicht heeft 

betrekking op een zeer beperkt aantal bedrijven in Oss. De meeste voor wie dit van 

toepassing is vallen namelijk onder bevoegdheid van de provincie. De provincie heeft een 

subsidie aangevraagd en gaat dit met omgevingsdiensten uitwerken. Regionale aanpak is 

hierbij nodig en de uitwerking hoe te realiseren wordt in 2023/2024 gedaan door de provincie. 

Er loopt een traject met de bedrijven van Vorstengrafdonk over de zgn. werkgeversaanpak: 

Hoe gaan bedrijven om met duurzame mobiliteit van het woon- en werkverkeer en kunnen we 

dat stimuleren? Meer fiets- of OV verkeer leidt niet alleen tot een betere luchtkwaliteit maar 

ook tot meer bewegen, minder verkeersopstopping etc. Een ander lopend project dat 

uiteindelijk gaat bijdragen aan een schonere lucht is De Grote Oogst; verduurzaming en 

vergroening van bedrijventerrein Moleneind. Energiebesparing en overstappen naar duurzame 

energiebronnen betekent minder uitstoot van verbrandingsgassen en daarmee verbetering 

van luchtkwaliteit.  

Woningen en Houtstook: 

De inzet van Oss voor dit thema is actieve voorlichting en registratie van meldingen over 

overlast. Wij verwijzen hiervoor ook naar de beantwoording van art 41 vragen SP d.d. 24 

januari 2022 in februari 2022. Binnen de regiogemeenten vindt dezelfde aanpak plaats qua 

communicatie en registratie. 

Binnenvaart en havens: 

De realisatie van de walstroomvoorziening op 1 aanlegsteiger van de Osse haven is een feit en 

in afwachting van benodigde, ondergrondse bekabeling volgen dit jaar 2 andere steigers 

(conform het amendement november 2020).  

Daarnaast stimuleert de Gemeente Oss samen met gemeente Wijchen de komst van zero-

emissie recreatieve veerpontjes. Deze zijn nu nog in aanbouw en gaan vanaf komend seizoen 

varen (mei 2023) bij Ravenstein en bij Demen. Er komt een prijsvraag voor de naam van één 

van de pontjes zodat inwoners van Oss ook actief erbij betrokken worden. 

 

Om de grote vloot van binnenvaartschepen in een hoog tempo te verduurzamen zijn de 

prikkels en financiële steun vanuit rijksoverheid nog te weinig. Op korte termijn lijkt het 

 

Volgvel 

Ons kenmerk 

4 

 

 

gedeeltelijk verduurzamen van de binnenvaart door de inzet van schonere technieken en de 

implementatie van walstroom het hoogst haalbare. Uiteindelijk blijft het streven om op 

langere termijn toe te groeien naar de inzet van zero-emissietechnieken als batterijen en 

waterstof, waarvoor de benodigde infrastructuur onder druk van Europese en nationale 

regelgeving nu in ontwikkeling komt.  

 

Landbouw: 

Voor dit thema voeren we maatregelen uit op het gebied van emissiereductie door pilots als 

Direct Energie uit Mest (project Regiodeal) en het opstellen van een uitvoeringsprogramma in 

onze Westelijke Polder. 

De omgevingsdienst ODBN heeft in eerdere jaren actief ingezet op interne scholing van 

agrarische toezichthouders met als positief resultaat dat personele bezetting voldoet en het 

kennisniveau van toezichthouders goed is. Oss bereidt zich voor op een toenemend aantal 

vergunningaanvragen in 2023/2024 vanwege de provinciale beleidsregel innovatieve 

stalsystemen. De stikstofproblematiek heeft daar direct invloed op.  

Regionaal werken we samen in de kopgroep landbouw.   

Meten & participatie 

Gemeente Oss heeft met regiogemeenten en (financiële) hulp van de provincie het ministerie 

verzocht om een volwaardig meetstation te plaatsen in onze regio. Deze staat inmiddels in 

Nistelrode en de resultaten zijn openbaar en voor iedereen in te zien op de website 

www.luchtmeetnet.nl. Het meetstation kan helpen voor kalibratie/controle van eigen 

meetsensoren bij lokale initiatieven. 

 

Binnen Oss zijn er nog geen participatie / meetprojecten voor het meten van luchtkwaliteit. In 

diverse andere gemeenten zijn al wel burgerinitiatieven genomen met betrekking tot het 

meten van fijnstof in de lucht, zoals bijvoorbeeld in Meijerijstad, Den Bosch en Land van Cuijk. 

We staan hier wel open voor en in gesprekken met scholen wordt er aandacht aan besteed. 

 

Wat is het vervolg? 

Ook dit voorjaar actualiseren we het uitvoeringsprogramma Schone Lucht Akkoord van Oss en 

het ministerie verwerkt dat in het dashboard. En dit jaar wordt tevens het gezondheidseffect 

doorgerekend van RIVM van alle maatregelen die binnen het Schone Lucht Akkoord zijn 

uitgevoerd in Nederland.  

 

 

Volgvel 

Ons kenmerk 

5 

 

 

Communicatie  

Via diverse kanalen als social media, Oss Actueel, de nieuwsbrief RNOB geven we bekendheid 

aan de genomen maatregelen. Denk daarbij aan de ondertekening zelf van het Schone Lucht 

Akkoord met de staatssecretaris, aan realisatie walstroom, aan de aankondiging van zero 

emissie voetveren, aan de intentieovereenkomst met Bouwend Nederland en het nieuwe RIVM 

meetstation luchtkwaliteit in onze regio.  

We gebruiken deze kanalen daarnaast actief voor voorlichting omtrent houtstook met de 

landelijke communicatie toolkit. Op de webpagina Oss is gezond staat actuele informatie en 

wordt verwezen naar informatieve sites van de GGD, Stookwijzer, het Longfonds.  

 

Met vriendelijke groet, 

 

 

Dolf Warris 

Wethouder klimaatadaptatie c.a.  

 

 

 

 

 

 

Volgvel 

Ons kenmerk 

 

6 

 

 

 

Samenvatting (=korte inhoud) 

Gemeente Oss heeft het Schone Lucht Akkoord in 2021 ondertekend. We streven daarmee 

naar een continue verbetering van de luchtkwaliteit dat leidt tot gezondheidswinst. 

Terugkoppeling van de uitgevoerde en in uitvoering zijnde maatregelen staat in de 

raadsinformatiebrief. Het gaat binnen het schone Lucht akkoord om de thema’s meten, 

mobiliteit, havens, landbouw, industrie, mobiele werktuigen. We werken hierbij ook in 

regionaal verband samen met RNOB en provincie N-Brabant.  

 

 

 

 

 

 

 

 

 

 

 

