Transitievisie Warmte Leiderdorp

 

Colofon

Transitievisie Warmte Leiderdorp

Visiedocument voor de gemeente Leiderdorp

Status: Eindconcept na ter inzage legging

Datum: 12 oktober 2021

Uitgevoerd door: Royal HaskoningDHV Nederland B.V.

In opdracht van en in samenwerking met: Gemeente Leiderdorp

Projectreferentie: BH8452

Auteurs: Thijs Boxem, Eva Herrewijnen, Nina Zaadnoordijk, Yvette Prinsen, Anja Boekenoogen

Gecontroleerd door: Anja Boekenoogen (d.d. 12/7/21)

Vrijgegeven door: Thijs Boxem (d.d. 12/7/21)

Behoudens andersluidende afspraken met de Opdrachtgever, mag niets uit dit iReport worden verveelvoudigd of openbaar 

gemaakt of worden gebruikt voor een ander doel dan waarvoor het iReport is vervaardigd. HaskoningDHV Nederland B.V. 

aanvaardt geen enkele verantwoordelijkheid of aansprakelijkheid voor dit iReport, anders dan jegens de Opdrachtgever.

Let op: dit document bevat persoonsgegevens van medewerkers van HaskoningDHV Nederland B.V. en dient voor publicatie of 

anderszins openbaar maken te worden geanonimiseerd.

2

 
| Transitievisie warmte Leiderdorp

 

Colofon

 

Inhoudsopgave

Colofon                                                                                                                                           2

Voorwoord                                                                                                                                     5

Waarom?
Waarom willen we van het aardgas af?
Waarom een Transitievisie Warmte?
Plannen maken voor de energietransitie
De totstandkoming van de Transitievisie Warmte
Wanneer gaat de schop in de grond?

                                                                                                                                       6
                                                                                                        7
                                                                                                              8
                                                                                                      9
                                                                                   10
                                                                                                           12

Onze gemeente                                                                                                                         13
Hoe we er nu voor staan
                                                                                                                                  14
Wat doen we in de gemeente Leiderdorp al?
                                                                                            17
                                                                                                                              18
Wat vinden we belangrijk?

WAT-kaart
Toelichting warmteoplossingen

All electric (individueel)
Hernieuwbaar gas (individueel)
Hybride (individueel)
Warmtenet (collectief)

                                                                                                                                  20
                                                                                                                    21
                                                                                                                                             22
                                                                                                                              24
                                                                                                                                                  25
                                                                                                                                               26
                                                      27
                                                                                                                         32
                                                                                                     34

Duurzame warmteoplossingen voor Leiderdorp; twee scenario’s
Uitgangspunten van de kaart
Toelichting Warmtebronnen Leiderdorp

Strategie                                                                                                                                      37
                                                                                                                                                               38
Strategie
Vervolgstappen
                                                                                                                                                   42
                                                                                                                                         43
                                                                                                                                                                       43
                                                                                                            44
                                                                                                                                                 45

De eerste vervolgstappen
Voor 2030
Naar een aardgasvrije gemeente in 2050

Externe factoren

Participatie                                                                                                                                 48
Waarom participatie en communicatie
                                                                                                      49
                                                                                                                                                    50
Taken en rollen
Resultaten tot nu toe
                                                                                                                                        51
                                                                                                                                    53
Online meedenksessies

Zelf aan de slag                                                                                                                         54

Colofon

 
Transitievisie warmte Leiderdorp |

 

3

 

Zelf aan de slag
Geen spijt maatregelen
Duurzaam bouwloket
Meer informatie

                                                                                                                                                   55
                                                                                                                                    56
                                                                                                                                       58
                                                                                                                                                 59

4

 
| Transitievisie warmte Leiderdorp

 

Colofon

 

Voorwoord

Voor u ligt de transitievisie warmte van de gemeente Leiderdorp. Deze is ook digitaal beschikbaar via tvw-
leiderdorp.ireporting.nl. In onze Transitievisie Warmte maken wij inzichtelijk welke stappen wij willen zetten 
richting een aardgasvrije gebouwde omgeving. Dat betekent dat we onze huizen en gebouwen op termijn willen 
verwarmen met duurzame, hernieuwbare warmtebronnen. Dit noemen wij de warmtetransitie. De 
warmtetransitie is een onderdeel van de energietransitie.

Deze Transitievisie Warmte beschrijft:

Waarom?

Een toelichting over waarom we deze Transitievisie Warmte hebben opgesteld.

Onze gemeente

Waar staan we nu en wat zijn onze ambities?

Wat-kaart

Er zijn verschillende strategieën om huizen en gebouwen te verwarmen zonder aardgas. Om de beste oplossing te 
bepalen, kijken we naar de technische mogelijkheden, de financiële haalbaarheid en naar wat we als samenleving 
willen.

Strategie

Hoe we tot een aardgasvrij Leiderdorp komen, kan per gebouw of huis verschillen. In een aantal gebieden zijn 
voor 2030 al gerichte stappen richting aardgasvrij te zetten. In andere gebieden is nog niet direct een alternatief 
voor aardgas beschikbaar. Daar kunnen we onderzoeken welke maatregelen we nu alvast kunnen nemen zonder 
dat we er op langere termijn spijt van krijgen: ‘geen spijt maatregelen’.

Participatie

Hier leggen we uit hoe inwoners en stakeholders meegenomen worden.

Status

De warmtetransitie is een complex proces waarbij veel komt kijken. We hebben dan ook bijna 30 jaar voor dit 
proces. De Transitievisie Warmte is een eerste stap om te onderzoeken hoe we ons doel kunnen bereiken. 
Nederland staat nu aan het begin van de warmtetransitie. Daardoor zijn de technieken, maar ook wet- en 
regelgeving nog volop in ontwikkeling en is er ook nog wat te kiezen voor alle partijen; de overheid, de markt en 
de inwoners van Leiderdorp.

De Transitievisie warmte biedt focus en richting op basis van de huidige stand van de kennis. Om ook nieuwe 
ontwikkelingen, technieken en inzichten in de toekomst mee te nemen, wordt de Transitievisie Warmte iedere vijf 
jaar geactualiseerd. Met deze eerste versie (2021) gaan we aan de slag met de eerste stappen. De komende jaren 
werken we samen met inwoners en stakeholders de Transitievisie Warmte verder uit. Dit doen we via verdiepende 
onderzoeken en het opstellen van (warmte-) uitvoeringsplannen op gemeente-, wijk-, buurt-, straat- of 
woningniveau.

Voorwoord

 
Transitievisie warmte Leiderdorp |

 

5

Waarom?

 

Waarom willen we van het aardgas af?

Doordat er steeds meer broeikasgassen (zoals CO2) in de lucht terecht komen, verandert het klimaat. Deze 
broeikasgassen komen in de lucht omdat wij voor onze manier van leven veel gebruik maken van fossiele 
brandstoffen. Voor ons autogebruik, onze vliegreizen, onze industrie, ons consumptiegedrag en ook het 
verwarmen van onze huizen wordt gebruik gemaakt van aardolie, steenkool en aardgas. Het gebruik van deze 
brandstoffen creëert gassen die een ‘broeikaseffect’ op onze aarde hebben. Daardoor warmt de aarde op en 
verandert ons klimaat.

Door de klimaatverandering wordt het in sommige gebieden steeds droger, terwijl in andere gebieden juist steeds 
meer overstromingen plaatsvinden door extremere weersomstandigheden en het stijgen van de zeespiegel. Daar 
merken we ook in Nederland al de gevolgen van. Ook onze zomers worden heter en droger, terwijl onze winters 
juist zachter en natter worden.

De gemiddelde temperatuur in Nederland van 1901 tot nu. Elk streepje geeft een jaar aan, blauwe streepjes zijn koele jaren en rode 
streepjes warmere jaren. Dit geeft aan dat het steeds warmer wordt (bron: KNMI)

Daarnaast zijn de gevolgen door de winning van aardgas in met name Groningen, maar ook in andere delen van 
ons land pijnlijk duidelijk geworden. Om de bodemdaling en -trillingen ten gevolge van de gaswinning te 
voorkomen, zal het Slochteren gasveld in 2022 gesloten worden. Daarmee worden we afhankelijker van de import 
van aardgas. Dit is niet alleen een geopolitieke uitdaging, maar met de winning én transport van aardgas vanuit 
het buitenland, wordt ook meer CO2 uitgestoten dan met Nederlands aardgas. Een onwenselijke stap terug in de 
warmtetransitie.

Al deze ontwikkelingen hebben gevolgen voor ons dagelijkse leven: We moeten dingen anders gaan doen. Dat 
geldt voor iedere Nederlander en daarmee heeft dit ook gevolgen voor alle Leiderdorpers. In uiterlijk 2050 
verwarmen we alle gebouwen met duurzame warmte. In deze Transitievisie Warmte lichten we toe wat mogelijke 
oplossingen zijn en welke stappen we moeten nemen om aardgasvrij te worden.

Waarom willen we van het aardgas af?

 
Transitievisie warmte Leiderdorp |

 

7

 

Waarom een Transitievisie Warmte?

Iedere gemeente in Nederland stelt dit jaar een Transitievisie Warmte op. Daarin wordt inzichtelijk gemaakt welke 
alternatieven er voor aardgas zijn en welke gebieden, wijken of buurten voor én na 2030 van het aardgas af 
zouden kunnen. Dit is een enorme verandering voor Leiderdorp, daarom doen we dat geleidelijk, in zolgvuldige 
stappen. In deze visie leggen we uit hoe we die verandering in onze gemeente voor elkaar willen krijgen.

In de Transitievisie Warmte geven we antwoord op de vragen: Hoe zorgen we er in onze gemeente voor dat het 's 
winters binnen warm blijft als we definitief afscheid hebben genomen van het aardgas? Waar halen we onze 
warmte straks vandaan? En wat kan iedereen zelf al doen? We verkennen de mogelijkheden en maken met elkaar 
de keuzes. De schop gaat pas echt in de grond als we samen met alle betrokkenen, voor ieder gebied een plan 
hebben gemaakt en aan de slag kunnen. 

Het is belangrijk om goed voor ogen te houden dat er in Transitievisie Warmte nog geen keuzes gemaakt worden 
voor een definitieve warmteoplossing. Het is nadrukkelijk een visie en nog geen uitvoeringsplan. Het opstellen 
van een warmteuitvoeringsplan (WUP) is wel een logische vervolgstap, waarin er dieper op de kansen, 
(on)mogelijkheden en eigenschappen van een wijk of buurt ingegaan kan worden. Zowel technisch, als 
economisch én maatschappelijk. De Transitievisie Warmte brengt focus en richting aan, zodat we gezamenlijk de 
juiste stappen kunnen zetten naar een duurzaam verwarmd Leiderdorp.

8

| Transitievisie warmte Leiderdorp Waarom een Transitievisie Warmte?

 

 

 

Plannen maken voor de energietransitie

In het klimaatverdrag van Parijs (2015) hebben 196 landen afgesproken in de toekomst minder CO2 uit te stoten 
om de opwarming van de aarde met 1,5 - 2ºC te beperken. De CO2-uitstoot moet in 2030 49% minder zijn 
(vergeleken met 1990). In 2050 mag er bijna helemaal geen CO2-uitstoot meer zijn: 95% minder dan in 1990. Om 
deze doelen te halen moeten we gaan verduurzamen. Dat begint bij energiebesparing. De energie die we niet 
gebruiken hoeven we ook niet op te wekken. De energie die we na de besparing nog nodig hebben, willen we 
duurzaam gaan opwekken. Deze verandering noemen we de ‘energietransitie’.

Aan deze energietransitie wordt op alle overheidsniveaus gewerkt. Op nationaal niveau is in Nederland het 
klimaatakkoord getekend. Op regionaal niveau werken gemeentes, provincies en organisaties uit de energiesector 
aan de Regionale Energie Strategieën (RES). Gemeente Leiderdorp werkt samen met omliggende gemeentes aan 
de RES Holland Rijnland. In de RES Holland Rijnland staan oplossingsrichtingen om in 2050 aardgasvrij en 
energieneutraal te worden.

Voor energieopwekking is het nodig om kansrijke zoekgebieden aan te wijzen voor windmolens en (grootschalige) 
zonnevelden. Die staan ook in de RES. In de Regio Holland Rijnland zijn wij zuinig op ons landschap. De opwek van 
duurzame energie moet dan ook - in samenspraak met de inwoners van Leiderdorp - zo goed mogelijk worden 
ingepast, zodat de impact op het landschap minimaal is. Door in de regio samen te werken aan deze opgave, 
kunnen we gebruik maken van elkaars kennis en ervaringen. Alle betrokken partijen kennen de regio goed. Zo 
kunnen we goed passende oplossingen bedenken voor onze gemeenten.

In de RES wordt ook gekeken naar de warmtevraag en het aanbod van duurzame 
warmte. Dit onderdeel van de RES heet de Regionale Structuur Warmte (RSW). Een 
belangrijke conclusie is dat de regio op dit moment niet genoeg warmte heeft om de 
eigen regio duurzaam te verwarmen en daardoor gedeeltelijk afhankelijk is van warmte 
buiten de regio. De RSW heeft dan ook de inzet om de Leidse Regio te verwarmen met 
restwarmte uit Rotterdam.

Om deze warmte van Rotterdam naar de regio te krijgen werken de gemeenten van de Leidse regio samen aan de 
realisatie van WarmtelinQ+. Dit is een netwerk van transportleidingen die restwarmte uit de Rotterdamse haven 
naar steden en dorpen in Zuid-Holland brengt.

Het opstellen van de Transitievisie 
Warmte is dus niet de eerste stap die we 
zetten in de warmtetransitie maar is een 
gemeentelijke uitwerking van de 
regionale warmtestrategie. En ook 
binnen onze gemeente werken we al 
langere tijd aan de energietransitie. Voor 
alle lokale duurzame acties kijkt u op: 
www.goedleiderdorp.nl.

Van het Klimaatakkoord van Parijs tot de lokale projecten en initiatieven

Plannen maken voor de energietransitie

 
Transitievisie warmte Leiderdorp |

 

9

 

De totstandkoming van de Transitievisie Warmte

De Transitievisie Warmte is op de volgende manier tot stand gekomen:

1.

2.

3.

4.

5.

6.

7.

8.

9.

Voor iedere gemeente heeft het Planbureau voor de Leefomgeving (PBL) een ‘startanalyse’ gemaakt. In de 
startanalyse zijn alle technische en economische lokale gegevens te vinden die relevant zijn voor de 
warmtetransitie. Dit is het startpunt van onze eigen analyse, samen met andere informatiebronnen over 
buurtkenmerken, warmtebehoefte en schillabels.
De regio Holland Rijnland heeft een Warmtevisie opgesteld. Dit is een verdieping op de 'startanalyse' en is 
zodanig ook meegenomen in de eerste aanscherping van het fundament van onze Transitievisie Warmte.
Daarna is bij verschillende gemeentelijke afdelingen, de woningcorporatie, de netbeheerder en partijen met 
een grote warmtevraag (denk aan het ziekenhuis) lokale informatie opgevraagd. Zo ontstond een beter beeld 
van de lokale situatie. Ook vonden er gesprekken plaats met belangrijke stakeholders (netbeheerder, 
woningcorporatie, warmteregisseur en het Alrijne Ziekenhuis) om informatie uit te wisselen en gezamenlijk 
na te denken over de te nemen stappen.
Parallel aan stap twee zijn we gestart met het participatietraject waarin we een participatiegroep hebben 
opgezet die meeleest en meedenkt met de TVW. Zie participatie. Ook is er een enquête uitgezet. De 
uitkomsten daarvan zijn meegenomen in de totstandkoming van de TVW en zijn in het geheel ook hier terug 
te vinden.
Alle mogelijke warmtebronnen voor de gemeente zijn in kaart gebracht. Denk daarbij aan restwarmte 
(bijvoorbeeld uit supermarkten, gemalen of - zoals nu al in Leiderdorp benut wordt - de Uniper Centrale in 
Leiden), aan bodemwarmte (bijvoorbeeld WKO of aardwarmte), elektrische warmteoplossingen 
(warmtepompen) en op de lange termijn ook hernieuwbare gassen (bijvoorbeeld groen gas of waterstof).
Uit de analyse van alle informatie is een WAT-kaart opgesteld: welke oplossingen zijn er waar mogelijk en 
welke duurzame warmtebronnen zijn beschikbaar of kunnen nader onderzocht worden die passen bij een 
wijk?
De resultaten van de analyse en de concept WAT-kaart zijn besproken met de professionele stakeholders, de 
participatiegroep en de gemeente.
Vervolgens is een strategie opgesteld. Die geeft inzicht in wanneer welk gebied in aanmerking komt om van 
het aardgas af te gaan.
Alle informatie hebben we gebundeld in deze Transitievisie Warmte. Dit is de eerste versie en komt nog 
terinzagelegging.

We hebben besloten de Transitievisie Warmte ter inzage te leggen en vast te laten stellen door de gemeenteraad. 
Iedereen kan tijdens de terinzagelegging een zienswijze indienen. De Transitievisie Warmte is alleen bindend voor 
ons als gemeente; de vaststelling van de visie betekent dat we als gemeente onszelf ertoe verplichten om de visie 
verder uit te werken in uitvoeringsplannen per (CBS)-buurt, waarin er onderscheid gemaakt wordt tussen de 
vervolgstappen voor 2030 en wat erna opgepakt gaat worden. De Transitievisie Warmte is dus geen 
‘burgerbindend besluit’ want heeft het nog geen directe gevolgen voor burgers. Wel vinden we het belangrijk dat 
de keuzes die op hoofdlijnen in de Transitievisie zijn vastgelegd, door Leiderdorpers gedragen worden. Mede 
omdat die medebepalend zijn voor de uitwerking in uitvoeringsplannen. Om die reden zijn we tijdens de 
technische analyse gestart met inwonersparticipatie.

10

 
| Transitievisie warmte Leiderdorp

 

De totstandkoming van de Transitievisie Warmte

 

Proces om tot een TVW te komen

De totstandkoming van de Transitievisie Warmte

 
Transitievisie warmte Leiderdorp |

 

11

 

Wanneer gaat de schop in de grond?

Als de Transitievisie Warmte is vastgesteld, gaat er nog geen schop in de grond1. Aan de hand van deze visie en 
strategie, stellen we eerst uitvoeringsplannen per wijk, buurt of soms zelfs straat op. In zo’n 
warmteuitvoeringsplan (WUP) werken wij als gemeente met u en andere betrokkenen aan een definitieve keuze 
op twee belangrijke vragen:

•
•

Met welke duurzame oplossingen wordt uw buurt, wijk of woning straks verwarmd?
Hoe organiseren we dit (wie gaat dit uitvoeren, financieren en beheren)?

We gaan eerst de warmteuitvoeringsplannen opstellen met de wijken en buurten die al voor 2030 van het 
aardgas af kunnen. Daarbij kijken we naar zowel kansen (zie Strategie) als naar externe factoren die bepalend zijn 
voor de fasering (zie Externe Factoren) De schop gaat pas daadwerkelijk de grond in als we samen met onze 
inwoners en betrokkenen voor iedere buurt een plan hebben gemaakt. 

Uiteindelijk heeft iedere gebouweigenaar een keuze over hoe hij of zij de eigen woning verwarmt. Maar dit kan 
alleen binnen de mogelijkheden die de infrastructuur geeft. Die infrastructuur bestaat uit het 
elektriciteitsnetwerk, het gasnetwerk en mogelijk een warmtenet.

1 PS: De schop de grond in wordt hier in de breedste zin van het woord gebruikt, maar het slaat op alle mogelijke 

warmteoplossingen. Of het nou om individuele, collectieve of besparingsoplossingen gaat.

12

| Transitievisie warmte Leiderdorp Wanneer gaat de schop in de grond?

 

 

Onze gemeente

 

Hoe we er nu voor staan

Onze gemeente heeft ongeveer 27.000 inwoners. Zij wonen in ruim 12.000 woningen. In onze woningen is 
aardgas momenteel, net als in heel Nederland, nog steeds de voornaamste bron voor verwarming, koken en 
warm water.

In de gemeente Leiderdorp is de totale warmtevraag meer dan 800 TeraJoule (TJ).  Daarvan komt het totale 
gasgebruik van woningen uit op ongeveer 580 TJ. Het overige gasverbruik is afkomstig van bedrijven en 
instellingen. Deze cijfers zijn zichtbaar in de ‘klimaatmonitor’ van de Rijksoverheid en ook in het door de 
gemeente opgezette dashboard.

Het totaal energiebruik van woningen in Leiderdorp (dashboard gemeente)

Het gemiddeld gasgebruik van woningen in Leiderdorp (dashboard gemeente)

14

 
| Transitievisie warmte Leiderdorp

 

Hoe we er nu voor staan

 

De warmtevraag van elke buurt (op niveau van de CBS-wijken) in Leiderdorp

Van de woningen in Leiderdorp is 90% gebouwd voor het jaar 2000. Ruim 64% van de totale woningvoorraad is 
een koopwoning en 36% wordt verhuurd. Van de huurwoningen wordt 70% verhuurd in de sociale sector. Het 
grootste deel van deze sociale huurwoningen wordt verhuurd door woningcorporatie Rijnhart Wonen. 0,2% van 
de woningen in de gemeente zijn gasloos. Die inwoners verwarmen hun woning volledig elektrisch (all-electric). 
Daarnaast is 6% van de woningen in Leiderdorp al aangesloten op een warmtenet vanuit Leiden.

Eerste blik op collectieve en individuele oplossingsrichtingen

Naast de algemene gegevens van CBS over de gemeente en buurten hebben we een verdiepingsslag gemaakt 
naar de gebouwen in Leiderdorp. Deze hebben allerhande eigenschappen die relevant zijn voor de 
warmtetransitie en zo kunnen we ook naar de relatie tussen gebouwen kijken.

In onderstaande kaart staat de warmtevraag per gebouw en welke clusters dit vormt. Hier vallen als eerste de 
rood omlijnde warmteclusters op. Afhankelijk van de intensiteit (geel tot diep oranje) is er een hogere 
warmtevraagdichtheid. Of anders gezegd, er is meer vraag naar (duurzame) warmte per vierkante meter. Mensen 
wonen dichter bij elkaar en daardoor zijn collectieve warmteoplossingen eerder mogelijk dan wanneer de 
onderlinge afstand erg groot is.

Hoe we er nu voor staan

 
Transitievisie warmte Leiderdorp |

 

15

 

De warmtevraag voor Leiderdorp met daarop de warmteclusters en de bouwjaren

In Leiderdorp valt op dat een groot deel van de gemeente met elkaar één warmtecluster vormt. Het tweede en 
kleiner cluster - gescheiden door de A4 - bestaat uit de wijken Oranjewijk en Doeskwartier. Een derde en 
opvallende warmtecluster vormt de Leyhof, wat omringd is door water.

Daarnaast zijn er nog wat zeer lokale clusters, waarbinnen het evengoed de moeite waard kan zijn om te 
verkennen om met de buren/ buurtgenoten (particulieren en/of bedrijven) samen op te trekken. Denk daarbij aan 
de wijk Holtlant naast het Alrijne ziekenhuis, of de woningen aan het Partimoniumpark.

Buiten deze warmteclusters - de gebouwen in het licht blauw opschijnende gebied - zijn individuele 
warmteoplossingen het meest voor de hand liggend. Dus warmtepompen, hernieuwbaar gas of hybride
oplossingen.

Op de pagina's onder WAT-kaart en Strategie kunt u meer lezen over de kansen en mogelijkheden voor zowel de 
collectieve als individuele warmteoplossingen.

16

 
| Transitievisie warmte Leiderdorp

 

Hoe we er nu voor staan

 

Wat doen we in de gemeente Leiderdorp al?

We beginnen niet vanaf nul. De gemeente Leiderdorp is al langer aan de slag met de thema's warmte, energie en 
duurzaamheid in het algemeen. Zo heeft Leiderdorp sinds 2017 een duurzaamheidsagenda. In deze agenda staat 
de bredere duurzaamheidsambitie vastgesteld: Volledig CO2-neutraal in 2050. Verder bevat de agenda een 
thematische aanpak voor energie, mobiliteit, afval en klimaat.

Op het thema energie wordt ingezet op energiebesparing en zijn er energiecoaches en 
energieambassadeurs ingeschakeld om inwoners van de gemeente Leiderdorp te helpen 
naar een lagere energierekening en een duurzaam huis. Verder kent de gemeente ook een 
zonnecooperatie (Zon op Leiderdorp) en is er een 'Goed Leiderdorp' campagne uitgevoerd. 
GOED is een campagne waarin de gemeente de inwoners van Leiderdorp wil inspireren 
om grondstoffen beter te scheiden. 

Binnen het thema warmte, worden in de omgeving van Holland Rijnland meerdere 

verkenningen uitgevoerd naar regionale warmtenetten. Op deze manieren kijken we vanuit een bredere scope 
naar mogelijke oplossingen in Leiderdorp en bouwen we voort op de ervaring die er binnen de gemeente is met 
stadswarmte. Het huidige warmtenet loopt door een groot deel van de gemeente en zorgt zodoende voor 6% van 
onze huishoudens al een duurzaam verwarmd huis. Daarnaast zijn ook de laatste drie nieuwbouwprojecten in 
Leiderdorp (Woontoren ROC, Driemasten en Brittenstein) aangesloten op het bestaande warmtenet in Leiderdorp 
(zie ook de WAT-Kaart).

Deze Transitievisie Warmte is dan ook onderdeel van een grotere ambitie voor een CO2-neutraal Leiderdorp. Een 
ambitie waar ook de gemeente als organisatie zelf aan zal committeren door haar eigen vastgoed, zoals 
bijvoorbeeld het zwembad, duurzaam te verwarmen. Zie hiervoor ook de subkop 'Elizabethhof+' onder Strategie.

Wat doen we in de gemeente Leiderdorp al?

 
Transitievisie warmte Leiderdorp |

 

17

 

Wat vinden we belangrijk?

Als gemeente Leiderdorp hebben we onze belangrijkste ambities, doelstellingen en uitgangspunten voor deze 
Transitievisie Warmte bepaald. Deze uitgangspunten hebben we gebruikt om vast te stellen welke oplossingen 
wij zien om gebouwen zonder aardgas te verwarmen. We gaan de komende jaren veel leren. Bijvoorbeeld doordat 
er nieuwe technieken of ideeën komen. Als het nodig is, passen we de Transitievisie Warmte en onze 
uitgangspunten aan.

Onder de warmtestrategie liggen uitgangspunten die goed gewaarborgd moeten worden in de visie en 
vervolgens in de uitvoeringsplannen. De uitgangspunten vormen namelijk de basis voor de te nemen keuzes. Voor 
een deel zijn het uitgangspunten die voor alle gemeenten in Nederland gelden, maar er zijn ook uitgangspunten 
vastgesteld die specifiek voor Leiderdorp zijn. 

De juiste dingen op het juiste moment

De warmtetransitie is een complexe transitie die iedereen tot achter de voordeur gaat 
raken. Een transitie met vele onzekerheid op het vlak van techniek, financiering en ook 
wet- en regelgeving. Daarom benaderen we de warmtetransitie integraal en 
stapsgewijs. We starten met de 'geen spijt oplossingen' zoals het (na-)isoleren van 
woningen en het besparen (techniek & gedrag). Daarna kijken we naar de juiste 
collectieve óf individuele oplossing op de juiste plek én het juiste moment.

Duurzaam

De warmtetransitie moet leiden tot een CO2-neutrale gebouwde omgeving. De 
belangrijkste randvoorwaarde is daarom dat de oplossingen die worden gekozen 
duurzaam zijn. Als gekozen wordt voor een tussenoplossing die nog niet CO2-neutraal 
is, bijvoorbeeld restwarmte of biomassa, dan moet worden nagedacht over de 
verduurzaming van deze warmtedragers op langere termijn.

Betaalbaar

De warmtetransitie brengt grote investeringen met zich mee. Het is nog niet zeker of 
alle investeringen zich over de langere termijn terugverdienen. Daarvoor moeten we 
ook breder kijken dan alleen het geld: het levert ons als samenleving een gezondere 
wereld op. Vooralsnog is aardgas goedkoper dan welke andere duurzame warmtebron 
dan ook. Dat heeft er ook mee te maken dat de vervuiling die aardgas met zich 
meebrengt, niet is verrekend in de huidige aardgasprijs. Het is dus eigenlijk geen reële 
prijs. Omdat veel inwoners niet zomaar grote investeringen kunnen doen, moeten we 
nadenken over hoe de transitie betaalbaar blijft voor iedereen. Dit vraagt om duidelijke 
besluiten vanuit het Rijk, waarin woonlastenneutraliteit leidend is.

Betrouwbaar & Toekomstbestendig

De warmtevoorziening in Nederland is op dit moment zeer betrouwbaar: iedereen kan 
zijn huis altijd verwarmen. Mensen geven deze zekerheid niet graag op als ze niet 
weten of de nieuwe warmtevoorziening minstens even betrouwbaar is. Ook vindt de 
gemeente het belangrijk dat de warmtevoorziening die wordt gerealiseerd 
toekomstbestendig is. We willen niet investeren in een energie-infrastructuur die op 
termijn weer overbodig wordt.

18

| Transitievisie warmte Leiderdorp Wat vinden we belangrijk?

 

 

 

Draagvlak bewoners

De gemeente Leiderdorp vindt het belangrijk dat de warmtevoorziening kan rekenen 
op draagvlak van de inwoners. Dit betekent onder andere dat u keuzevrijheid heeft en 
behoud en dat er geen dwang of verplichting is.

Waar mogelijk sluiten we aan bij bestaande initiatieven van bewoners en bedrijven in 
Leiderdorp. Daarom heeft de gemeente een participatiegroep opgericht. Zie het 
hoofdstuk participatie.

Sociale Rechtvaardigheid

De energietranstitie kan de sociaal-economische kloof binnen de samenleving 
vergroten of dichten. De gemeente wil dat de energietransitie bijdraagt aan het 
verkleinen van de sociale ongelijkheid. Dit door middel van het eerlijk verdelen van de 
lasten en lusten die voortkomen uit de transitie over overheid, markt en samenleving. 

Energiearmoede

Circa 8% van de Nederlandse huishoudens heeft grote moeite met het betalen van de energierekening. Er 
is niet genoeg geld om te koken, het huis te verwarmen of te verlichten. Dit heeft consequenties voor het 
comfort, zo wordt warmwatergebruik vermeden of zitten huishoudens in de winter in de kou. Er wordt van 
energiearmoede worden gesproken als een huishouden meer dan 10% van het besteedbaar inkomen moet 
uitgeven aan het betalen van de energierekening. De transitie naar aardgasvrij brengt zorgen met zich 
mee over het vergroten van het aantal inwoners dat in energiearmoede leeft. De gemeente Leiderdorp 
vind het dan ook belangrijk dat de weg naar aardgasvrij niet zorgt voor meer energiearmoede.

Wat vinden we belangrijk?

 
Transitievisie warmte Leiderdorp |

 

19

WAT-kaart

 

Toelichting warmteoplossingen

De eerste stappen naar een aardgasvrij Leiderdorp is het terugbrengen van de 
behoefte. Dit kan door de huizen en gebouwen beter te isoleren of door te 
besparen (bijv. beïnvloeding van consumptiegedrag of het stimuleren van 
hybride-warmtepompen). Daarnaast zijn er alternatieve en duurzame 
oplossingen nodig voor het verduurzaamen van alle woningen en gebouwen 
(zie  ook onderstaande figuur).

Sommige van deze oplossingen – zoals een lucht- of bodemwarmtepomp – kunnen per individueel gebouw 
worden geplaatst. Dit noemt men ook wel een individuele warmteoplossing. Elk gebouw wekt dan zijn eigen 
warmte op. Andere oplossingen zijn collectieve oplossingen. In dat geval wordt een warmtebron gedeeld met een 
straat, buurt, wijk of zelfs een dorp of een stad. Een voorbeeld hiervan is een warmtenet gevoed door 
bijvoorbeeld  aardwarmte uit de ondergrond. In het algemeen onderscheiden we vier verschillende, duurzame 
warmteoplossingen met iedere eigen voor- en nadelen. Van deze warmteoplossingen zijn er drie individueel en is 
er één collectief.

Onder de figuur worden ze kort toegelicht. Als u meer wilt weten kunt u daar - of via het menu links - doorklikken 
voor meer informatie per warmteoplossing.

1.

2.

3.

4.

All-Electric (individueel): het duurzaam verwarmen van het gebouw of de woning door middel van een lucht- 
of bodemwarmtepomp
Hernieuwbare gas (individueel): aardgas wat via het Nederlandse gasnet naar de huizen wordt gebracht, 
wordt vervangen voor een duurzaam/ hernieuwbaar gas; groen gas of waterstof
Hybride (individueel): Bij een hybride warmteoplossing wordt er van zowel elektriciteit als van 
(hernieuwbaar) gas gebruik gemaakt.
Warmtenet (collectief): Door middel van warmtetransportleidingen wordt duurzame warmte (warm water) 
naar de woningen gebracht. Via een warmteafleverset wordt daar de warmte overgedragen aan het 
verwarmingssysteem van de woning.

Daarnaast geldt in alle gevallen dat het verstandig is om van begin af aan zoveel mogelijk energie te besparen, 
vooral door het verbeteren van de isolatie binnen de woning. De benodigde besparing door (na-) isolatie is 
meegenomen in de doorgerekende scenario’s. Door het verregaande isoleren gaat er minder warmte verloren en 
is er dus ook minder duurzame warmte nodig. Zie ook onderstaand kader.

Toelichting warmteoplossingen

 
Transitievisie warmte Leiderdorp |

 

21

 

Isolatie in de Transitievisie Warmte

In de visie op de warmtetransitie zoals die hier voorligt, worden de isolatiemaatregelen als integraal 
onderdeel van de verschillende scenario's voor duurzame verwarming meegenomen. Dit betekent op 
hoofdlijnen dat we hebben gekeken wat er op het niveau van de woningen mogelijk en redelijk is 
(respectievelijk technisch en voor de laagste maatschappelijke kosten) en wat er nodig is vanuit de 
eigenschappen van de bron. Zo rekenen we voor een all-electric scenario met een na-isolatie tot schillabel 
B en voor een warmtenet op midden temperatuur - zoals het bestaande warmtenet - met een schillabel D.

All electric (individueel)

All-electric betekent dat er voor het verwarmen alleen elektriciteit wordt gebruikt. In de meeste gevallen wordt 
hiervoor een warmtepomp geplaatst. Een elektrische warmtepomp haalt warmte uit de bodem of buitenlucht en 
gebruikt deze warmte om het gebouw te verwarmen. Een warmtepomp levert lage temperatuur warmte. Dit is 
warmte tussen de 35 en 55 graden. Daarom is het belangrijk om bij een woning waar een warmtepomp wordt 
geplaatst, de woning zeer goed te isoleren tot minimaal schillabel B. Een schillabel is het energielabel van een 
gebouw zonder maatregelen voor het opwekken van duurzame energie, bijvoorbeeld via zonnepanelen. Een 
nadeel van all-electric en de bijbehorende isolatie maatregelen, is dat isoleren tot label B voor oudere gebouwen 
soms erg uitdagend kan zijn.

Een andere uitdaging die komt kijken bij een all-electric oplossing heeft te maken met het elektricteitsnet. 
Wanneer veel woningen gebruik maken van een warmtepomp, gebruiken deze woningen ook meer elektriciteit. 
Hier is het huidige elektriciteitsnet niet altijd op berekend. Als iedereen in een buurt inzet op deze individuele 
warmteoplossing, moet in veel gevallen het elektriciteitsnetwerk verzwaard worden. Het aanpassen van het 
elektriciteitsnet is kostbaar en duurt meerdere jaren.

Daarnaast is de huidige energiemix op het Nederlandse Elektriciteitsnetwerk ook nog niet helemaal duurzaam; in 
2020 was ongeveer 26 procent van de gebruikte elektriciteit uit Nederlandse duurzame bronnen opgewekt (zie 
energieopwek.nl voor de actuele mix). En hoe meer gebruik we zullen gaan maken van all-electric 
warmteoplossingen, hoe groter ook de opgave wordt om dat aandeel te vergroten en daarmee de verwarming 
van de woningen in Leiderdorp te verduurzamen.

Op milieucentraal kunt u extra uitleg en foto's van installaties vinden.

22

 
| Transitievisie warmte Leiderdorp

 

Toelichting warmteoplossingen

 

Voorbeeld van een warmtepomp ingebouwd in een schoorsteen bij nieuwbouwwoningen

Toelichting warmteoplossingen

 
Transitievisie warmte Leiderdorp |

 

23

 

Hernieuwbaar gas (individueel)

Een andere individuele oplossing is hernieuwbaar gas. Dit is bijvoorbeeld waterstof of een biogas (door middel 
van het vergisten van biomassa). Bij gebruik van hernieuwbaar gas worden gebouwen nog steeds verwarmd via 
een CV-ketel die is aangesloten op een gasnet. Echter, gaat er nu geen aardgas meer door het gasnet maar in 
plaats daarvan een hernieuwbaar gas.

Het nadeel van hernieuwbaar gas als oplossing is dat er naar verwachting niet genoeg van gaat zijn om heel 
Nederland mee te verwarmen. Er zullen dus keuzes dienen te worden gemaakt welke buurten wel op 
hernieuwbaar gas kunnen worden aangesloten, en welke niet. Een mogelijke oplossing is dat hernieuwbaar gas 
alleen wordt gebruikt voor gebouwen die deze warmteoplossingen het hardst nodig hebben; oude gebouwen 
zoals monumenten en gebouwen van voor 1940. Omdat groengas nog schaars is, verminderen we, bij gebruik van 
hernieuwbaar gas, eerst de vraag naar warmte door hybride warmtepompen en isolatie. Het is op dit moment 
nog niet bekend of er in de gemeente Leiderdorp hernieuwbaar gas beschikbaar komt.

Waterstof

Groengas/biogas

Bij de verbranding van waterstof komt helemaal geen CO2
vrij, maar bij het maken van waterstof momenteel nog wel. 
In de toekomst zal dit misschien anders zijn, wanneer 
overschotten van duurzame elektriciteit omgezet kunnen 
worden in waterstof. Hiervoor is dus wel heel veel duurzaam 
geproduceerde elektriciteit nodig.

Om een indicatie te geven van de schaalgrootte van deze 
opgave:
Stel dat 10% van de huishoudens in Nederland verwarmd zou 
gaan worden met waterstof uit duurzaam geproduceerde 
elektriciteit, dan komt dat overeen met ca. 1500 - 2000 
windmolens.

Ter vergelijking: er staan er momenteel iets minder dan 300 op 
de Noordzee en net iets meer dan 2000 op land (CBS) en lopen 
we ook nog achter op de huidige doelstellingen.

Biogas wordt gemaakt door vergisting van organisch 
materiaal, bijvoorbeeld afval, slib, mest of tuinafval. Biogas 
dat naar aardgaskwaliteit opgewerkt wordt heet 
groengas. in deze TVW wordt groengas als mogelijke 
duurzame oplossing benoemd. Dit omdat biomassa in 
tegenstelling tot aardgas niet op raakt en dus hernieuwbaar 
is. Echter is niet iedereen het eens dat groengas een 
duurzame oplossing is. Er komt namelijk CO2 vrij bij het 
maken van groengas. Hoewel bomen en planten ook CO2 
uitstoten wanneer ze verotten, ook weer kunnen worden 
aangeplant en tijdens de groei CO2 opnemen, zijn er toch 
zorgen over de uitstoot van CO2 en ook het landgebruik dat 
nodig is voor de aanplant van bomen. Voor meer informatie 
kijk op de website van milieucentraal.nl

24

 
| Transitievisie warmte Leiderdorp

 

Toelichting warmteoplossingen

 

Hybride (individueel)

Bij een hybride oplossing wordt gebruik gemaakt van zowel elekriciteit (door middel van een warmtepomp) als 
gas (CV-ketel) voor het verwarmen van gebouwen. Wanneer er nog aardgas door het gasnet gaat is deze 
oplossing dus niet volledig duurzaam. Maar zelfs dan wordt er al veel minder minder CO2 uitgestoten dan met 
een reguliere CV-ketel. Gemiddeld daalt de CO2-uitstoot voor warm water en het verwarmen van de woning 
tussen de 25% en 50%. Na verloop van tijd kan het aardgas mogelijk worden vervangen door hernieuwbaar gas. 
Extra isoleren is verstandig bij deze oplossing, maar dit hoeft niet zo intensief als bij de all-electric oplossing.

Toelichting warmteoplossingen

 
Transitievisie warmte Leiderdorp |

 

25

 

Warmtenet (collectief)

Een warmtenet is een collectieve oplossing. Dit houdt in dat het bij een warmtenet noodzakelijk is dat meerdere 
gebouwen worden aangesloten, zoals een buurt of dorp. Een warmtenet bestaat uit netwerk van buizen in de 
grond waardoor warm water  stroomt. De warmteleidingen worden aangesloten op de woningen, waarna de 
warmte via een warmtewisselaar in de woning (een zgn. afleverset) wordt overgedragen. Er stroomt dus geen 
water rechtstreeks uit het warmtenet uw woning in en het komt dus ook niet bij u uit de kraan.

Een warmtenet heeft natuurlijk ook een warmtebron nodig. Ook deze is met een grote warmtewisselaar 
gescheiden van het warmtenet. Er zijn verschillende type warmtebronnen: zoals restwarmte uit de industrie, 
warmte uit de bodem (aardwarmte), of warmte uit een rivier, zoals de Oude Rijn of de Dwarswetering 
(aquathermie).

Het type warmtebron verschilt in temperatuur. Aquathermie is een lage temperatuur bron (tot 55 graden). Bij een 
lage temperatuur bron is ook een warmtepomp nodig om de temperatuur te verhogen voor warm tapwater. In de 
gemeente Leiderdorp zijn er al een aantal woningen aangesloten op een warmtenet. Het gaat om de woningen in 
de buurten de Baanderij, de Vogelwijk en Ouderzorg. De bron van dit warmtenet is de STEG-centrale (Uniper) van 
Vattenfall in Leiden.

Bij een warmtenet bent u niet zelf verantwoordelijk voor de bron. Als uw woning op een warmtenet aangesloten 
wordt, is de exploitant van het warmtenet verantwoordelijk voor de warmtelevering.

Via de warmteleidingen van het warmtenet in Leiderdorp stroomt het afgekoelde water ook weer terug naar het 
warmteoverdrachtstation waar de warmte in eerste instantie werd geleverd. De leiding waardoor het afgekoelde 
water terugstroomt, wordt de retourleiding genoemd.

Hoewel het water is afgekoeld, zit er ook in de retourleiding nog thermische energie - warmte die nog benut zou 
kunnen worden. Het is daarom nog wel interessant om langs het tracé van het warmtenet te kijken naar 
mogelijkheden om deze warmte goed in te zetten. Omdat dit wel een lagere temperatuur heeft, moet in dat geval 
meer worden gedacht aan nieuwbouw, renovaties of wijken met woningen die goed geïsoleerd zijn (schillabel B 
of beter).

In Leiderdorp is dit vooral aan de orde voor De Baanderij, waar grootschalige renovaties gaan plaatsvinden, en 
waar de afstand tot het warmteoverdrachtstation relatief klein is. Daardoor is ook daar de druk in de leidingen 
mogelijk hoog genoeg voor deze additionele warmtelevering.

26

 
| Transitievisie warmte Leiderdorp

 

Toelichting warmteoplossingen

 

Duurzame warmteoplossingen voor Leiderdorp; 
twee scenario’s

Wat de meest kansrijke duurzame warmteoplossingen zijn binnen een gemeente hangt af van verschillende 
factoren, zoals de ouderdom van de woningen, het isolerend vermogen van de woningen en de beschikbaarheid 
en geschiktheid van de bron. Daarnaast heeft voor Leiderdorp de restwarmte via WarmtelinQ+ hier grote invloed 
op.

WarmtelinQ is een ondergrondse warmtetransportleiding via Den Haag naar Leiden waarmee restwarmte uit de 
Rotterdamse haven kan worden gebruikt om huizen en bedrijven in de Leidse regio op circulaire wijze te verwarmen. 
Op dit moment wordt de haalbaarheid hiervan onderzocht. 

Omdat er nog onzekerheid bestaat over de komst, route en eigenschappen van WarmtelinQ zijn er voor de 
gemeente Leiderdorp twee verschillende scenario’s denkbaar: een scenario met WarmtelinQ als deel van de 
oplossing en een scenario zonder WarmtelinQ. In de onderstaande kaart staan beide scenario’s gevisualiseerd. De 
kaart laat zien welke duurzame alternatieven per buurt het meest kansrijk zijn. Of een alternatief kansrijk is, 
wordt (grotendeels) bepaald door middel van de laagste maatschappelijke kosten.

Duurzame warmteoplossingen voor Leiderdorp; twee scenario’s

 
Transitievisie warmte Leiderdorp |

 

27

 

 

28

 
| Transitievisie warmte Leiderdorp

 

Duurzame warmteoplossingen voor Leiderdorp; twee scenario’s

 

De kaart maakt onderscheid tussen een individuele en een collectieve oplossing. Het grootste deel van de 
gemeente bestaat uit stedelijke buurten. Hier liggen woningen dicht bij elkaar. Zoals te zien op de kaart biedt dit 
kansen voor een warmtenet (Oranje). 

Om de oranje gekleurde buurten heen zijn er een aantal buurten die gearceerd (oranje/blauw) zijn weergegeven. 
De arcering kan twee verschillende betekenissen hebben:

1.

2.

Enerzijds kan blijken uit de technische analyse dat voor wijken in Leiderdorp beide oplossingen (collectief en 
individueel) dicht bij elkaar liggen qua maatschappelijke kosten. Doordat er simpelweg meerdere opties met 
elkaar concurreren, of omdat de wijk dermate divers is, dat er niet één oplossingsrichting dominant kan zijn. 
Hier komt niet direct een duidelijke voorkeur voor een bepaalde oplossing naar voren en valt nog wat te 
kiezen.
De arcering kan ook betekenen dat er een collectieve oplossing naar voren komt, maar dat de bron niet 
genoeg capaciteit heeft om de gehele buurt te voorzien van warmte. In dit geval kan een gedeelte van de 
buurt op een warmtenet worden aangesloten en is voor de rest van de woningen en gebouwen een 
individuele oplossing meer geschikt. In de Oranjewijk komt bijvoorbeeld aquathermie als mogelijke oplossing 
naar voren, maar kan op basis van de broncapaciteit slechts 30% van de huizen hierop aangesloten worden.

De blauw gekleurde gebieden zijn buurten waar een individuele oplossing naar voren komt. Het kan hierbij gaan 
om een lucht- of bodemwarmtepomp, hernieuwbaar gas, of een hybride oplossing .

Tot slot is het grijze gebied (Elizabethhof) een bedrijventerrein. Deze vallen formeel buiten de scope van de TVW. 
Wel hebben we ook de Elizabethhof in meer detail bekeken en zien we toch ook hier aanleiding om wel een 
vervolgstap in de warmtetransitie te definiëren. Daarover leest u in de Strategie meer.

Scenario zonder WarmtelinQ

Individuele oplossingen dominant (blauw)

Met name in het buitengebied van de gemeente en de Kerkwijk lijkt een collectief systeem minder kansrijk. 
Daarom zijn individuele oplossingen logisch. In het buitengebied liggen de woningen – met enkele 
uitzonderingen daargelaten – simpelweg te ver uit elkaar voor een rendabele gezamenlijke warmteoplossing. In 
de Kerkwijk staan veel woningen uit de jaren ’30 en ’40 met een laag schillabel. Het geschikt maken van deze 
woningen voor een warmtenet kost veel geld. Toch zijn er voor een klein deel van de wijk nog wel mogelijkheden 
voor een collectieve warmteoplossing (bijvoorbeeld aquathermie of warmtekoudeopslag (WKO) voor maximaal 
een kwart van de wijk). Voor het overgrootte deel van de Kerkwijk zal rond 2030 een herevaluatie moeten 
plaatsvinden over de voorkeursrichting: toch aansluiten op het uitgebreide warmtenet, of kijken wat de 
mogelijkheden op dat moment zijn voor duurzame verwarming op hernieuwbaar gas.

Als de dominante oplossingsrichting wijst op een individueel scenario, kan dat een knelpunt vormen op het 
elektriciteitsnetwerk. Want als veel gebouwen overstappen op warmteoplossingen die om veel elektriciteit 
vragen, dan is er meer capaciteit nodig. Juist dit is binnen de bebouwde kom van Leiderdorp een aandachtspunt: 
hier is de maximale capaciteit bijna bereikt. Gelukkig werkt de netbeheerder – Liander – aan de ontwikkeling van 
een nieuw 150Kv en 50Kv onderstation. Dit zal echter nog wel 4 tot 6 jaar in beslag gaan nemen.

Collectieve oplossingen dominant (oranje)

In de kern van de gemeente, komt op basis van de laagste maatschappelijke kosten een collectieve 
warmteoplossing naar voren. Dit zijn wijken die al deels op het bestaande warmtenet van Vattenfall zijn 
aangesloten (zie kaart met de transportleiding door Leiderdorp), of op basis van de eigenschappen geschikt zijn 
voor een warmtenet. Hoewel ook hier voor lokale clusters andere opties ook technisch mogelijk zijn, is een 
collectieve oplossing vanuit de maatschappelijke kosten nadrukkelijk voordeliger.

Nader te bepalen/ Meerdere oplossingen mogelijk (oranje/blauw gearceerd)

Voor de overige wijken en buurten in de gemeente Leiderdorp is geen van de hiervoor omschreven 
warmteoplossingen dominant. 

Duurzame warmteoplossingen voor Leiderdorp; twee scenario’s

 
Transitievisie warmte Leiderdorp |

 

29

 

Zo komt voor het Zijlkwartier een collectieve warmteoplossing op midden (of waar nodig hoge) temperatuur naar 
voren als zijnde de meest voordelige oplossing vanuit het perspectief van de laagste maatschappelijke kosten, 
maar vallen binnen een 10% bandbreedte ook de individuele warmtepomp of een collectief lage temperatuur 
warmtenet o.b.v. aquathermie. De individuele warmtepomp is een optie die concurrerend is en aquathermie heeft 
de potentie om tot ca. 30% van de wijk collectief van duurzame warmte te voorzien. Een vergelijkbaar beeld geldt 
voor alle op de kaart gearceerde wijken in de gemeente Leiderdorp.

Bedrijventerreinen (grijs)

Tot slot is het Elizabethof grijs gekleurd. Dit omdat het gebied grotendeels bestaat uit een bedrijventerrein en het 
Alrijne Ziekenhuis. Er zijn hier slechts enkele woningen (ca. 85) die meegenomen kunnen worden in de 
planvorming vanuit de Kerkwijk, of baat kunnen hebben om samen met het Ziekenhuis en de omliggende 
bedrijven op te trekken voor een collectieve oplossing.

De Baanderij is op dit moment voor het grootste gedeelte ook een industriegebied. De komende jaren zal dit 
echter getransformeerd worden tot woon-werkgebied. De nieuwbouw die zich hier zal gaan vestigen moet 
volgens de huidige wettelijke kaders aardgasvrij en bijna energieneutraal gebouwd worden. Uiteraard zullen de 
plannen wel meegenomen worden in de doorkijk naar de wijkuitvoeringsplannen.

Toelichting WAT-kaart :

Om de WAT-kaart goed te begrijpen is het belangrijk om drie dingen in het achterhoofd te houden:

1. Deze kaart is geen definitief eindbeeld. Er worden nu ook nog geen definitieve keuzes voor een bepaalde 
warmteoplossing gemaakt. De warmtetransitie is immers pas net begonnen, waardoor kennis, inzichten 
en technieken de komende jaren nog veranderen.

2. De grenzen van de gebieden liggen nog niet vast. Op dit moment is de kaart ingedeeld via de 
buurtindeling van het Centraal Bureau voor de Statistiek (CBS), maar als het vanuit de oplossing 
praktischer is om gebiedsgrenzen anders in te richten dan is dat mogelijk. Dit wordt verder uitgewerkt in 
de onderzoeken en uitvoeringsplannen die na het vaststellen van de Transitievisie Warmte in gang worden 
gezet.

3. Bedrijventerreinen vallen buiten de scope van de TVW, omdat er enerzijds voor de verduurzaming van 
industrie en bedrijventerreinen een andere landelijke aanpak wordt gehanteerd, maar anderzijds ook 
omdat de warmtevraag op bedrijventerreinen o.b.v. publiek beschikbare gegevens veel onzekerder zijn. 
Onder ieder dak bevindt zich immers mogelijk een andere bedrijf met andere functies en (industriële) 
processen. Daarom zijn de bedrijventerreinen apart benaderd, maar hebben ze via de herontwikkeling avn 
de Baanderij en de mogelijke kans in Elizabethhof+ (zie Strategie), toch een basis gevonden.

Scenario met WarmtelinQ

WarmtelinQ is een ondergrondse warmtetransportleiding die de restwarmte uit de Rotterdamse Haven kan 
gebruikt voor het verwarmen van woningen binnen de Provincie Zuid-Holland. Op dit moment wordt, in 
samenwerking met de andere Leidse gemeentes, gekeken naar wat de mogelijkheden zijn voor de ontwikkeling 
van WarmtelinQ en welke huizen er op kunnen worden aangesloten. De warmtetransportleiding komt via de 
westzijde van Leiden te liggen. De kaart laat zien dat de voorheen gearceerde gebieden rondom het centrum door 
de komst van WarmtelinQ veranderen naar oranje. In dat geval is voor die wijken de dominante oplossingsrichting 
een warmtenet op midden of hoge temperatuur.

Om tot deze aanname te komen, is er contact geweest met de betrokken (markt-)partijen en hebben we opnieuw 
naar de uitkomsten van ons model gekeken. In de paragraaf over de wijken waar nog geen dominante oplossing is 
(gearceerd), noemden we al dat ook in deze wijken een warmtenet (o.b.v. aardwarmte of restwarmte) voordelig is. 
We verwachten dat restwarmte vooralsnog concurrerend zal zijn in prijs met aardwarmte, dus dat de 
maatschappelijke kosten ook lager zullen uitkomen. Daarmee wordt het verschil met de alternatieve 
warmteoplossingen vergroot, en trekken we de conclusie dat ook voor het Zijlkwartier, Buitenhof, Voorhof en 
Binnenhof een warmtenet op midden temperatuur de dominante warmteoplossing is.

30

 
| Transitievisie warmte Leiderdorp

 

Duurzame warmteoplossingen voor Leiderdorp; twee scenario’s

 

Circulaire- (of rest-) en Aardwarmte

Restwarmte, of circulaire warmte, is warmte die overblijft na industriële processen. Vaak zijn deze 
industriële processen (nog) niet duurzaam, maar het hergebruik van de warmte is natuurlijk wel efficiënt. 
Door deze warmte nu al te gebruiken, in plaats van het aflaten in de atmosfeer, hoeft deze warmte niet 
nogmaals opgewekt te worden. En op termijn zal ook de industrie verduurzamen, waardoor ook de bron 
van de (rest-) warmte tegelijk mee vergroent. Het is daarnaast aan het warmtebedrijf of de leverancier wel 
oog te blijven houden voor de leveringszekerheid aan de afnemers in Leiderdorp - ook op de lange termijn. 
Het kan immers zijn dat processen veranderen, industrieën verhuizen of sluiten en ook dan moet er nog 
een duurzaam aanbod blijven.. Het kan dus zijn dat de hoeveelheid restwarmte in de toekomst steeds 
verder afneemt.

Daarnaast is het ook mogelijke om het warmtenet robuuster en duurzamer te maken door een tweede 
bron aan het bestaande warmtenet te koppelen. Als het warmtenet er eenmaal ligt, kan elke bron hierop 
aangesloten worden, mits het de goede temperatuur heeft. Voor een warmtenet in Leiderdorp, gevoed 
vanuit Leiden of via WarmtelinQ+, is het mogelijk om bijvoorbeeld aardwarmte te gebruiken om de 
warmtevoorziening vanuit de basislast (jaarronde levering) te verduurzamen.

Een ander voordeel van een collectief warmtesysteem is de zgn. gelijktijdigheid. Door gezamenlijk gebruik 
te maken van één systeem, hoeft niet iedereen zijn of haar eigen piekvoorziening te hebben. Omdat niet 
iedereen zijn of haar huis even warm hoeft te hebben of niet iedereen tegelijk doucht, kunnen er per 
eenheid warmte meer mensen gebruik maken. Dit kan wel oplopen tot 60% of 70% t.o.v. individuele CV-
ketels.

Duurzame warmteoplossingen voor Leiderdorp; twee scenario’s

 
Transitievisie warmte Leiderdorp |

 

31

 

Uitgangspunten van de kaart

Deze kaart is gemaakt als onderdeel van de ambitie om in 2050 geen aardgas meer te gebruiken. Elke gemeente 
is verplicht om in 2021 een definitieve versie van de transitievisie warmte te hebben. Minimaal 8 jaar voordat de 
gaskraan in een wijk wordt dichtgedraaid, moet de gemeente in een Wijkuitvoeringsplan exact beschrijven op 
welke wijze dit zal plaatsvinden. Deze plannen worden later gemaakt. Welke warmteoplossing het meest 
aantrekkelijk is hangt sterk af van de lokale situatie, zoals het type gebouwen, isolatieniveau, de dichtheid van 
gebouwen, de geschiktheid van het elektriciteitsnetwerk en de beschikbare warmtebronnen in de omgeving. Tot 
slot hangt de keuze voor een duurzame warmteoplossing natuurlijk ook af van de voorkeur en wensen van onze 
inwoners, eigenaren van gebouwen en andere betrokkenen. Omdat dit voor iedereen anders is, is het belangrijk 
om hier met elkaar over in gesprek te gaan en blijven. Dit doen we in de uitvoeringsplannen die uiteindelijk per 
gebied worden opgesteld.

Maatschappelijke kosten
Het beginpunt voor het opstellen van de WAT-kaart zijn de alternatieven voor aardgas met de laagste
maatschappelijke kosten. Dit zijn de totale kosten die nodig zijn voor de aanpassing. Dit is een optelsom van 
verschillende soorten kosten voor alle partijen in de gehele keten. We maken dus geen onderscheid naar 
marktmodellen of andere vormen van verdelingen van de baten en de lasten.

Kosten in zo'n warmte waardeketen zijn bijvoorbeeld de kosten voor aanpassingen in de woning (zoals het 
aanbrengen van isolatie), aanschaf van de techniek (bijvoorbeeld een warmtepomp) en eventuele aanpassingen 
in de infrastructuur (bijvoorbeeld het aanleggen van een warmtenet of het verzwaren van elektriciteitsnetten). 
De officiële benaming voor maatschappelijke kosten is Nationale Kosten.

Voor informatie over de kosten (investeringen) voor de gebouweigenaren en de eindgebruikerskosten (= 
kosten minus de baten), is hier meer informatie vinden.

Voor onze WAT-kaart zijn we uitgegaan van de warmte-optie met de laagste maatschappelijke kosten. Hierbij zijn 
een paar kanttekeningen te maken:

1.

2.

3.

Groengas of waterstof hebben voor veel wijken de laagste maatschappelijke kosten. Groengas en waterstof 
zijn alleen schaars en er is lang niet genoeg beschikbaar om alle woningen van Nederland te verwarmen. 
Daarom is deze optie voor veel wijken buiten beschouwing gelaten.
In sommige buurten zitten de maatschappelijke kosten van verschillende technieken dicht bij elkaar. Daarom 
kijken we ook altijd naar de oplossingen die tot 10% meer maatschappelijke kosten hebben. Als er meerdere 
mogelijkheden zijn die dicht bij elkaar liggen, geven we dit op de kaart aan als keuzemogelijkheden.
Bij veel warmteoplossingen hoort ook dat een woning eerst geïsoleerd wordt. Dit zit in de berekening.

Wat hoort er bij maatschappelijke kosten en wie betaalt dit?

De maatschappelijke kosten van strategieën zijn opgebouwd uit respectievelijk kapitaalslasten en 
variabele kosten:

Kapitaalslasten (investeringen, rente en afschrijving):

Variabele kosten (voor de gebruiksfase):

•

•
•

Elektriciteits- en gasnetten (verzwaren, aanpassen of 
verwijderen)
Warmtenetten
Gebouwmaatregelen (schilmaatregelen en installaties)

•
•

Levering warmte, (hernieuwbaar) gas en elektriciteit
Onderhoud en bediening

32

 
| Transitievisie warmte Leiderdorp

 

Uitgangspunten van de kaart

 

Voor een uitgebreide toelichting zie hoofdstuk 4.2.4 van de toelichting van de PBL-startanalyse (.pdf).

Deze kosten worden allemaal door andere partijen betaald: de investering in isolatie en de techniek door 
de gebouweigenaar en de verzwaring van het elektriciteitsnet door de netbeheerder. Voor veel kosten is 
het echter nog niet aan te geven wie dit gaat betalen. We kunnen nu dus nog niet met zekerheid zeggen 
wat de gevolgen zijn voor uw/ieders energierekening. ECW geeft wel een bandbreedte in het dashboard 
eindgebruikerskosten, zie eindgebruikerskosten. Om een globale afweging te maken is gekeken naar alle 
kosten voor de maatschappij als geheel.

Hierbij zijn ook nog veel kosten onzeker. Denk bijvoorbeeld aan de (on)mogelijkheden van de ruimtelijke 
inpassing of consequenties voor het drinkwaternet bij aanleg van een warmtenet. De maatschappelijke 
kosten geven inzicht om oplossingen op een eerlijke en zuivere manier met elkaar te vergelijken, maar 
vertellen dus niet het volledige verhaal.

Uitgangspunten van de kaart

 
Transitievisie warmte Leiderdorp |

 

33

 

Toelichting Warmtebronnen Leiderdorp

Voor Leiderdorp is onderzoek gedaan naar de potentiële warmtebronnen in de buurt. Bronnen die naar voren 
komen zijn restwarmte, aardwarmte, TEO (thermische energie uit oppervlaktewater) en WKO (Warmte Koude 
Opslag).

Restwarmte: Aan het begin van de analyse zijn restwarmtebronnen in kaart gebracht. Uit de analyse blijkt dat 
dichtbij Leiderdorp enkel kleinere bronnen beschikbaar zijn, zoals bijvoorbeeld gemaalwarmte en de koelingen in 
de supermarkten. Buiten Leiderdorp zien we dat restwarmte vanuit de Rotterdamse haven zo'n grote capaciteit 
heeft dat deze onafhankelijke van het WarmtelinQ scenario ook naar voren komt als potentiële restwarmtebron. 
Maar om dat daadwerkelijk ook in te kunnen zetten, is er natuurlijk wel een warmtetransportleiding nodig vanuit 
de Rotterdamse haven naar de Leidse regio (zie WarmtelinQ+).

Het gebruik van restwarmte zien we als een duurzame bron. De primaire warmte is niet altijd duurzaam, de 
bedrijven die nu restwarmte hebben zullen ook moeten verduurzamen. Dit is een aandachtspunt voor in de 
toekomst, samen met leveringszekerheid. 

Een overzichtskaart van de (rest-) warmtebronnen in gemeente Leiderdorp en de omliggende gemeenten. Binnen de 
gemeenten zien we aquathermie, twee gemalen en enkele supermarkten. Daarnaast springt de Uniper Centrale in 
Leiden eruit als grote rode stip.

Aardwarmte: Bij sommige buurten waar een collectieve warmteoplossing als voorkeursoptie naar voren komt, 
wordt - naast de restwarmte vanuit de Rotterdamse haven - ook Aardwarmte als mogelijke bron aangegeven. De 
mogelijkheid van aardwarmte wordt bepaald door de geschiktheid van de diepe ondergrond (1,5 – 3,0 km diepte). 
Op basis van publiek beschikbare informatie (zie bijvoorbeeld ThermoGIS van TNO) is aan te nemen dat 
aardwarmte een potentiële duurzame warmtebron voor de gemeente Leiderdorp is. Grofweg neemt de 
geschiktheid van de diepe ondergrond toe naar het noorden van de gemeente. Er wordt op dit moment ook 
verdiepend onderzoek gedaan vanuit de Leidse Regio naar de mogelijkheden voor aardwarmte.

Voor een aardwarmtebron is er ook ruimte bovengronds nodig voor de beide boorgaten, de installaties en de 
warmtecentrale. Doorgaans is dit iets meer dan een voetbalveld.

34

 
| Transitievisie warmte Leiderdorp

 

Toelichting Warmtebronnen Leiderdorp

 

Een uitsnede van ThermoGIS, waarop de kaart met de economische potentie te zien is. Hoewel de geschikheid varieert 
in de (Leidse) regio, toont het minimaal aan dat het waardevol kan zijn om verdiepend onderzoek uit te voeren naar de 
kansen voor de gemeente Leiderdorp

Lage Temperatuur Aardwarmte (ook wel LTA of ondiepe geothermie genoemd) is een ondiepe variatie op de 
gangbare vorm van aardwarmte. Echter, de boring gaat veel minder diep (500 – 1500 meter) waar warmte van ca. 
30 – 55 graden vanuit de bodem gewonnen wordt en – indien nodig – door middel van een warmtepomp wordt 
opgewaardeerd om aan de vraagbehoefte te voldoen. Voor woningen waar lage temperatuur verwarming 
mogelijk is, is er alleen nog een booster warmtepomp nodig in de woning voor warm tapwater.

Thermische energie uit oppervlaktewater (TEO): Voor TEO komen de Dwarswatering en de Oude Rijn naar voren. 
Ze hebben een beperkte potentie en komen vaak als deeloplossingen naar voren (bijv. Oranjewijk en Zijlkwartier). 
Dit houdt in dat de bronnen niet toereikend genoeg zijn om gehele buurten te verwarmen, maar wel een 
uitkomst kunnen bieden voor een deel van de buurt, waarnaar het overige gedeelte wordt aangevuld met andere 
warmteoplossingen (collectief of individueel).

Ook gemaalwarmte (zie ook de kaart met restwarmtebronnen hierboven) valt onder deze categorie. Gemalen zijn 
een handige plek om de warmte te onttrekken aan het oppervlaktewater.

Toelichting Warmtebronnen Leiderdorp

 
Transitievisie warmte Leiderdorp |

 

35

 

Overige bronnen en optimalisaties

•

•

•

Warmte-Koude Opslag (WKO): Dit is het bufferen van warmte en koude in de bodem. Zowel 
open systemen als gesloten systemen komen als opties naar voren de in de analyse. De 
gesloten systemen worden ook wel ‘bodem-warmtewisselaar’ genoemd. Door middel van een 
vloeistof die door buizen (een gesloten systeem) in de bodem stroomt wordt de warmte of 
koude uit de bodem gewonnen. Er is dus geen direct contact met het grondwater. In open 
systemen wordt de warmte uit de woning in de zomer opgeslagen in de bodem en in de winter 
gebruikt voor het verwarmen van de woning, en visa versa. Naast de bodemgeschiktheid zijn 
er beleidsmatig (bijv. drinkwaterwinning) geen restricties. In beide gevallen is er ook een 
warmtepomp nodig voor de opwaardering van de warmte voor het verwarmen van de woning 
of warm tapwater.
Daarnaast kunnen verschillende WKO-bronnen ook met elkaar verbonden worden tot een 
WKO-bronnet om zodoende de warmte én koude beter te benutten in een heel gebied. 
Zodoende kan de bodem optimaal benut worden.
Wel is het wettelijk verplicht om de warmte- en koudevraag in balans te laten zijn, omdat het 
niet is toegestaan warmte of koude permanent op te slaan (of te winnen). Maar omdat men 
doorgaans meer warmte dan koude gebruikt, ontstaat er wel onbalans. Bij een WKO-bronnet 
kan er warmte ingekocht worden om te balanceren. Dit wordt ook wel regeneratie genoemd. 
Dit is waar verschillende warmteoplossingen in Leiderdorp onderling baat van elkaar kunnen 
hebben.

Zonthermie: Iedereen kent de zonnepanelen (ook wel PV-panelen genoemd) op de daken van 
woningen en bedrijven. Deze wekken elektriciteit op. Met vergelijkbare panelen is het ook 
mogelijk om warmte van de zon te oogsten en deze warmte over te dragen op water. Dit water 
kan dan worden opgeslagen in een buffervat.
Zonthermie is niet als losse bron opgenomen in de Transitievisie Warmte, omdat we dit als 
systeemoptimalisatie beschouwen. Ofwel het kan alleen bestaan in relatie met een andere 
warmteoplossing. Het is wel goed om de ontwikkelingen goed te volgen (bijvoorbeeld PVT-
panelen, waar er naast elektriciteit ook warmte gewonnen wordt) en er in de 
warmteuitvoeringsplannen oog voor de houden. Zeker in gebieden met veel ruimte op platte 
daken (Elizabethhof of de Baanderij) of aan de randen van de gebouwde omgeving aan de 
noord-, oost- en zuidzijde van Leiderdorp.
Zonthermie kom je al veel tegen op particuliere daken - zonnecollectoren -, maar het is 
natuurlijk ook mogelijk om dit grootschaliger te doen. Daarbij is het dan ook wel noodzakelijk 
om dit - als een systeemoptimalisatie - in een bestaand systeem in te passen. Dit kan door een 
combinatie te maken met een WKO (-bronnet), met een warmtenet of met warmteopslag (een 
groot buffervat of opslag van hoge temperatuur in de ondergrond (zie Hoge Temperatuur 
Opslag hieronder)). Evenals met grootschalige(re) zonneweides of op daken, is de ruimtelijk 
inpassing hier ook een aandachtspunt.

Hoge Temperatuur Opslag (HTO) is de opslag van heet water in de ondergrond. Dit kan een 
warmteoverschot in het warmte- of bronnet of van een bron zelf zijn, die met name ontstaat 
in de zomermaanden, wanneer de vraag naar warmte het laagste is. In de ondergrond kunnen 
deze overschotten in grote volumes opgeslagen worden, waardoor het mogelijk is om de grote 
verschillen tussen de seizoenen te bufferen (seizoensbuffers). Het is daarom geen bron voor 
warmte – en heeft dus als dusdanig ook geen rol in de Transitievisie Warmte – maar kan wel 
van groot belang zijn voor een robuust en duurzaam warmtenet in de toekomst.

36

 
| Transitievisie warmte Leiderdorp

 

Toelichting Warmtebronnen Leiderdorp

Strategie

 

Strategie

Een onderdeel van de transitievisie warmte is een planning voor welke mogelijk kansrijke wijken voor 2030 en 
welke na 2030 aangepakt worden. Deze planning is van veel externe factoren afhankelijk, zoals de geschiktheid 
van het elektriciteitsnetwerk en het aldanniet beschikbaar komen van restwarmte uit de Rotterdamse haven via 
WarmtelinQ+. Voor zowel individuele als collectieve warmteoplossingen geldt dat deze niet op zichzelf staan. 
Voor iedere oplossing en voor iedere wijk, buurt of zelf dorp zijn er natuurlijke momenten om werk te maken van 
de warmtetransitie. Dat kan zijn door te combineren met andere werkzaamheden aan bijvoorbeeld het riool, 
wegen of renovaties, maar ook het aansluiten bij verbouwingen of het vervangen van de verwarmingsinstallatie.

We onderscheiden hierin enerzijds de kansen en anderzijds de externe factoren als uitgangspunt. Uit deze kansen 
en factoren komt voor Leiderdorp de volgende strategie voor aardgasvrij wonen:

1.
2.
3.

Beginnen met kansrijke startbuurten
Ontwikkeling van WarmtelinQ
Aardgasvrij-ready maken van buurten die individueel verwarmd worden

Daarnaast is het raadzaam om parallel aan de ontwikkelingen te starten met het (na-) isoleren van de woningen 
en het gebruik van aardgas te verminderen (besparen), passend bij de uitgestippelde strategie voor de wijk.

38

 
| Transitievisie warmte Leiderdorp

 

Strategie

 

NB: Deze strategie geeft focus en richting aan in de warmtetransitie, maar tegelijk is er ook nog veel 
onduidelijk. Daarom stelt de gemeente wel dat zij invulling blijven geven aan de warmtetransitie, maar dat 
daarin de volgende randvoorwaarden wel voldoende geborgd moet zijn:

•
•
•

•

Wet- en regelgeving moet duidelijk zijn,
Er moet financiering zijn voor de uitvoering,
De oplossing moet betaalbaar voor de inwoners zijn, waarin er - in lijn met het Rijk - gestreefd zal 
worden naar woonlastenneutraliteit, en
Er moet draagvlak onder de inwoners van Leiderdorp zijn.

Kansrijke startbuurten

Op basis van de verschillende sporen, komen er een aantal wijken 
naar voren waar het belangrijk of kansrijk is om voor 2030 
stappen te zetten om van het aardgas af te gaan. Dat geldt voor 
de wijken Ouderzorg incl. De Houtkamp en de Vogelwijk als het 
om een warmtenet gaat, om Elizabethhof met een stukje 
Kerkwijk (tot de Ericalaan achter de Lidl; we noemen dit 
Elizabethhof+) voor een innovatief, collectief systeem en de 
Schansen omdat daar nu een urgentie bestaat om stappen te 
maken. Als laatste is er een kans bij de Leyhof om aan te sluiten 
op natuurlijke momenten (vervanging).

Daarnaast zullen we ook kijken wat er vanaf 2030 mogelijk gaat zijn en welke voorbereidingen daarvoor getroffen 
kunnen worden per wijk. Denk daarbij aan isolatie en besparen. We lichten dit hieronder nader toe.

Ouderzorg inclusief de Houtkamp & de Vogelwijk (kans):

Voor de wijken Ouderzorg en de Vogelwijk - die momenteel al deels zijn aangesloten op het bestaande warmtenet 
- worden tussen 2025 en 2030 op een aantal plaatsen de rioleringen vervangen en straten gerenoveerd. Dit zijn 
natuurlijke momenten om ook andere infrastructuur in de bodem te vervangen of aan te leggen. In Ouderzorg en 
de Vogelwijk is o.b.v. onze analyse een warmtenet op restwarmte of daarna ook aardwarmte de warmteoplossing 
met de laagste maatschappelijke kosten. Daarnaast kan het bestaande net waarschijnlijk uitgebreid worden, 
waardoor er niet van 'nul' gestart hoeft te worden. Tegelijk kan ook Rijnhart Wonen met 40 woningen in 
Ouderzorg en met meer dan 60 woningen in de Vogelwijk aansluiten met haar vervangingsplanning. Daarom 
hechten we er veel waarde aan om deze kansen te verzilveren en een robuust, duurzaam en betaalbaar 
warmtenet te realiseren.

Schansen (urgentie):

Deze buurt bestaat uit voornamelijk hoogbouw, wat deels collectief verwarmd is en voor een deel op WKO-
systemen is aangesloten. Een groot deel van deze woningen worden verhuurd door Rijnhart Wonen. Voor een 
klein aantal van deze flats moeten de centrale verwarmingsketels in de komende jaren vervangen worden. Het 
voordeel van deze flats is dat de collectieve infrastructuur dus al grotendeels aanwezig is, waardoor de impact en 
overlast laag is. Maar gelet de geschiktheid voor het aansluiten op een warmtenet en tegelijk het gebrek aan 
extra broncapaciteit bij Vattenfall, of de afhankelijkheid van WarmtelinQ, is er urgentie om actie te ondernemen:

•

Als de ketels nu vervangen moeten worden, moet er een afweging gemaakt worden tussen een tijdelijke – 
warmtenet-ready – collectieve warmtebron (elektrisch of gasgestookt), of het toch vervangen van de 
installaties om daarna pas ná de economische afschrijvingstermijn van de installatie alsnog over te stappen, 
of

Strategie

 
Transitievisie warmte Leiderdorp |

 

39

 

•

Als de levensduur – door middel van reparatie en intensiever onderhoud – van de ketels verlengd kan 
worden, toch aan te sluiten bij de uitbreidingskansen voor het warmtenet o.b.v. WarmtelinQ.

Helaas geldt het maar voor een paar complexen in de Schansen dat er nu een urgentie is om actie te 
ondernemen. Maar dat neemt niet weg dat ook de rest van de hoogbouw in de Schansen - en aan de andere kant 
van de Engelendaal - geschikt zijn voor een aansluiting op een warmtenet. Daarom maken we niet alleen nu 
stappen, maar werken we met de betrokken partijen - waaronder Rijnhart Wonen - samen om de natuurlijke 
momenten de komende jaren de blijven benutten.

Elizabethhof+ (kans):

Het Alrijne Ziekenhuis wil de mogelijkheden onderzoeken van het 
koppelen van haar eigen WKO-systeem (met een 
warmteoverschot) en het nieuw te ontwikkelen WKO-systeem van 
het verpleegtehuis Leythenrode (en eventueel zelfs het WKO-
systeem van het gemeentehuis).

Elizabethhof+ omvat o.a. het bedrijventerrein rondom het Alrijne 
Ziekenhuis, het ziekenhuis zelf, het gemeentehuis, de wijk 
Holtlant, de Leytenrode en loopt door tot in de Kerkwijk, zijnde de 
Ranzijn, het Zwembad, de Lidl en de omliggende woningen.

Elizabethhof+

Daartussen liggen de woningen in Holtlant, die label A of C hebben. Iets wat op het eerste oog goed lijkt te passen 
met het voorgenomen lage temperatuurwarmtesysteem (WKO bronnet met eventueel extra 
warmtebufferingcapaciteit).

Ook is de gemeente voornemens om haar eigen vastgoed - waaronder het Zwembad en de brandweerkazerne - 
aardgasvrij te maken. Dat opent de weg om ook een plusscenario voor dit gebied te ontwikkelen. Zo heeft ook 
Rijnhart Wonen bezit in deze wijken, krijgen bedrijfspanden ook te maken met steeds zwaardere eisen m.b.t. 
duurzaamheid vanuit de overheid en is er vanuit deze bouwstenen ook een groter bronnet o.b.v. lage temperatuur 
warmtebronnen goed denkbaar.

Leyhof (kans):

Leyhof is gebouwd tussen 1995 en 1999. Dat betekent niet alleen dat deze woningen – hoofdzakelijk label B – 
geschikt zijn om ook met een lage temperatuur warmtebron te verwarmen, maar ook dat het merendeel van deze 
woningen tussen nu en 2030 haar CV-ketel zal moeten vervangen. Een natuurlijk moment om bij aan te sluiten 
voor de warmtetransitie.

Het is van belang dat de inwoners van Leyhof tijdig een handelingsperspectief geboden wordt en dat er op 
relatief korte termijn duidelijkheid ontstaat over een mogelijk haalbare bron voor deze wijk.

Aangezien Leyhof relatief vrij ligt van de andere wijken in Leiderdorp, kan het ook prima opzichzelfstaand 
ontwikkeld worden. Daarnaast is het goed om te realiseren dat het eerstvolgende natuurlijke moment – bezien 
vanuit de vervangingstermijnen – pas rond 2040 is.

WarmtelinQ+
Voor een groot deel van Leiderdorp is het een mogelijkheid om aangesloten te worden op een warmtenet gevoed 
vanuit WarmtelinQ+ en/of aardwarmte. Of, hoe en waar WarmtelinQ wordt gerealiseerd is nog niet duidelijk. Die 
duidelijkheid volgt waarschijnlijk dit jaar. Als WarmtelinQ gerealiseerd wordt, moet het in 2026 operationeel zijn.

De kansrijke wijken voor een warmtenet o.b.v. WarmtelinQ+ zijn de Vogelwijk, Zijlkwartier, Ouderzorg incl. 
Houtkamp, De Schansen, de Buiten- en Binnenhof wijken, het Winkelhof, Voorhof en mogelijk ook Oranjewijk en 
Doeskwartier.

40

 
| Transitievisie warmte Leiderdorp

 

Strategie

 

Isoleren van de woningen kan hier natuurlijk al wel. Zeker isoleren tot schillabel D is een geen-spijtmaatregel. In 
de hiervoor genoemde buurten – voor zover de schillabels bekend zijn – geldt dat voor meer dan 2700 woningen. 
Voor ruim 1800 woningen in deze wijken is het schillabel niet bij ons bekend.

Aardgasvrij-ready maken van buurten die individueel verwarmd worden
Waar collectief niet kan, zullen individuele warmteoplossingen uitkomst moeten bieden. Helaas is het huidige 
elektriciteitsnet in Leiderdorp niet geschikt om op de korte termijn al grote stappen naar een all-electric 
(warmtepompen) verwarming van de gebouwde omgeving. Pas na de realisatie van een nieuw onderstation 
ontstaat er ruimte op het elektriciteitsnetwerk voor de overstap naar all-electric. Dit geldt met name voor het 
buitengebied in het noorden en zuiden van de gemeente.

Naast all-electic, is ook de overstap naar een hybride warmtesysteem mogelijk. Deze gebruikt aardgas en 
elektriciteit, maar op termijn hernieuwbaar gas (waterstof of groen gas) in combinatie met duurzame 
elektriciteit. Gelet op de bouw en schillabels, is dit passend voor een groot deel van de Kerkwijk.

Isoleren
Het doel voor isolatie van woningen hangt samen met de warmteoplossing per buurt. Voor een elektrische 
warmtepomp moet uw woning namelijk beter geïsoleerd zijn dan wanneer u aangesloten wordt op stadswarmte. 
Wat het ook gaat worden, er ligt voor de gemeente Leiderdorp een grote besparingsopgave. Een opgave die door 
de gemeente vertaald is in een ambiteuze doelstelling van 11% besparing in 2030 en 30% in 2050.

In de tabel hieronder zijn de labelklasses weergegeven per wijk. In rood de labels E of lager, in oranje label C of D 
en in groen label A of B.

Schillabels in Leiderdorp. Royal HaskoningDHV werkt in haar analyses met de geregistreerde energielabels waar deze bekend zijn en 
met gemodelleerde energielabels waar deze ontbreken. 51% van de energielabels staan geregistreerd, de rest is gemodelleerd.

De grootste isolatieopgave ligt bij de oudere wijken. Maar ook wijken die mogelijk aangesloten worden op 
stadswarmte, zeker in het geval WarmtelinQ. In dat geval is isolatie tot schillabel A of B niet nodig, maar volstaat 
een schillabel C of D.

In het volgende hoofdstuk en in de bijlage kunt u meer informatie vinden over de relatie tussen de 
warmteoplossingen en de bijbehorende isolatiestrategie.

Strategie

 
Transitievisie warmte Leiderdorp |

 

41

 

Vervolgstappen

De komende jaren gaan we met elkaar op weg, maar gaan we ook nog veel leren en er zal nog een hoop duidelijk 
moeten worden. Daarom gaan we waarschijnlijk niet in een rechte lijn naar een CO2-neutrale gemeente. Door in 
te zetten op de 3 sporen zoals die in de strategie zijn genoemd (Beginnen met kansrijke startbuurten, het 
ontwikkeling van WarmtelinQ+ en het aardgasvrij-ready maken van buurten die individueel verwarmd worden), 
zorgen we wel de juiste dingen op het juiste moment doen.

Hierbij zijn drie fasen te onderscheiden:

•
•
•

De eerste stappen (leren en onderzoeken)
Vóór 2030
Naar een aardgasvrije gemeente in 2050

We gaan beginnen bij de Startwijken, houden de ontwikkelingen van WarmtelinQ en de relevantie voor de 
gemeente Leiderdorp goed op het netvlies en zorgen dat we op tijd klaar zijn om van het aardgas af te gaan door 
te isoleren en te zorgen dat het elektriciteitsnet het aan kan. Vanuit deze geleerde lessen en het stevige 
fundament voor de warmtetransitie, gaan we snelheid en meters maken.

Deze strategie en het tempo staat in onderstaande figuur schematisch weergegeven.

En hoewel we ons inzetten voor een duurzaam verwarmde gebouwde omgeving in de gemeente Leiderdorp, doen 
we dit natuurlijk wel - zoals we altijd al hebben gedaan - in nauwe samenwerking en afstemming binnen de 
Leidse regio. We doen gezamenlijk kennis op en bundelen onze krachten voor een aargasvrije regio.

Te aller tijden

•
•

•
•
•
•

Informeren via de website van de gemeente
Actieve lobby naar het rijk voor duidelijkheid rondom wet- en regelgeving en de financiering voor de 
warmtetransitie
Nieuwste kennis en ontwikkelingen bijhouden
Transitievisie Warmte om de vijf jaar updaten
Mensen en initiatieven bij elkaar brengen/ regisseren
Samenwerken in de Leidse regio

42

 
| Transitievisie warmte Leiderdorp

 

Vervolgstappen

 

De eerste vervolgstappen

De eerste stappen die na het vaststellen van de Transitievisie warmte gezet moeten worden, zijn ingegeven voor 
een urgentie of door een kans. Daarom nemen we al volgend jaar de eerste stappen, zijnde:

Opstellen van de warmteuitvoeringsplannen voor de Vogelwijk en Ouderzorg inclusief Houtkamp

Hierin zal onderzocht en opgenomen worden welke wijken, buurten en woningen daadwerkelijk aangesloten 
kunnen worden op het bestaande warmtenet en hoe dit in gezamenlijkheid met de renovatieplannen van de 
gemeente (riolering en wegen) en Rijnhart Wonen (ca. 100 woningen in totaal) uitgevoerd zou kunnen worden.

Tevens geeft dit inzicht in enerzijds welk schillabel uw woning minimaal nodig zal gaan hebben, maar ook biedt 
het handelingsperspectief voor als uw woning niet in aanmerking komt voor een aansluiting op het warmtenet.

Haalbaarheidsstudies voor de Elizabethhof+ en de Leyhof

Voor het aansluiten op natuurlijke vervangingsmomenten (de Leyhof) en reeds bestaande initiatieven (ambities 
van het Alrijne Ziekenhuis én de gemeente Leiderdorp zelf), vinden we het belangrijk om snel inzicht te krijgen in 
de haalbaarheid hiervan. We kijken naar de technische en economische haalbaarheid en bij voldoende zicht op 
een succesvol project, kunnen dan de vervolgstappen naar de ontwikkeling en realisatie gezet worden. Dit 
uiteraard in samenwerking met de direct betrokken partijen en in nauw overleg met alle belanghebbenden.

De Schansen: Handelingsperspectief en gezamenlijk verduurzamen

De hoogbouw in de Schansen passen goed bij een warmtenet, maar zitten op het vlak van natuurlijke (of 
logische) momenten nog wat ver uit elkaar. Voor sommige flats is er nu handelingsperspectief nodig en is het 
aansluiten op het bestaande warmtenet een optie. En juist deze eerste stap maakt een duurzaam verwarmde 
hoogbouw in de Schansen mogelijk. Weliswaar stapsgewijs, kunnen we nu nog samen met de betrokken partijen 
zoals Rijnhart Wonen, Vattenfall en de lokale VvE’s de juiste dingen op het juiste moment doen. En door nu die 
stap gezamenlijk te zetten, kan de Schansen in 2034 aardgasvrij zijn.

Voor 2030

Uiteraard gaan we meters maken naar 2030 toe, zo veel mogelijk aansluitende op natuurlijke en logische 
momenten. U zult er steeds meer van gaan merken. We gaan aan de slag met de startwijken zoals hiervoor 
omschreven.

Daarnaast zal de gemeente ook in gaan zetten op isoleren en besparen om de gemeente brede ambitie van 11% 
besparing voor 2030 te realiseren. Daartoe zal het volgende ondernomen worden:

•

•

•

We gaan kijken waar de meeste isolatiemogelijkheden liggen en waar de eerste stappen genomen moeten 
gaan worden voor bestaande en toekomstige plannen. Zo zullen we wijken aanwijzen die voor 2030 al wel 
gereed moeten zijn voor bijvoorbeeld een aansluiting op een warmtenet. Deze inzichten zullen de basis zijn 
voor een isolatieprogramma.
We gaan ook het besparen stimuleren door te informeren over hybride warmteoplossingen, waarbij er nog 
steeds wel een deel met aardgas verwarmd wordt, maar waarmee tegelijk al wel een flinke besparing wordt 
bereikt.
En als laatste willen we de drempel verlagen door het zoeken van contact met onze inwoners en het 
aanbieden van individueel advies en handelingsperspectief op maat om onze inwoners op weg te helpen in 
deze warmtetransitie. 

Vervolgstappen

 
Transitievisie warmte Leiderdorp |

 

43

 

Mogelijke CO2-reductie

In Ouderzorg is momenteel 19% aangesloten op het bestaande warmtenet. Als ook de rest van Ouderzorg 
voor 2030 aangesloten wordt op het warmtenet, zou dat meer dan 3.500 ton CO2 -uitstoot kunnen 
besparen.

Voor de Vogelwijk geldt dat 32% al is aangesloten op het bestaande warmtenet, wat betekent dat daar nog 
een potentie van ca. 1.800 ton CO2-reductie ligt door ook de rest aan te sluiten op het warmtenet.

De Schansen is maar een kleine wijk, maar biedt veel kansen naar 2034. Door deze ook op een warmtenet 
aan te sluiten, kan er nog eens ca. 1.300 ton CO2-uitstoot besparing gerealiseerd worden.

Als we ook de besparingsambitie van 11% voor 2030 van de gemeente daar bij op tellen, ligt er een 
mogelijkheid om voor 2030 de CO2-uitstoot in Leiderdorp met 25% tot 35% terug te brengen.

NB: Dit is nog exclusief de plannen voor Elizabethhof+ en de Leyhof. Deze worden nog op de haalbaarheid 
getoetst en hebben zijn daarom nog niet meegerekend. Als je dat wel zou doen, zou je nog eens ca. 10% 
CO2-uitstoot kunnen besparen. Maar dat achten we in deze fase van de transitie niet waarschijnlijk.

Naar een aardgasvrije gemeente in 2050

De jaren na 2030 liggen nog ver voor ons, maar de restopgave is ook dan nog heel erg groot. We zullen ook dan 
met de inwoners en ondernemers van onze gemeente (pro-)actief aan de slag moeten blijven met de 
warmteuitvoeringsplannen en informatiecampagnes:

•
•
•

•

We zullen blijven inzetten op isoleren en besparen om uiteindelijk een besparing van 30% in 2050 te behalen,
We gaan verder met het stapsgewijs aansluiten van woningen op een warmtenet waar dat mogelijk is, en
We gaan ons steeds meer richten op individuele woningen in en rondom Leiderdorp door onder andere 
handelingsperspectieven te bieden aan de inwoners, en
We gaan initiatieven in wijken en buurten ondersteunen en de geleerde lessen en ervaringen delen met de 
rest van Leiderdorp.

44

 
| Transitievisie warmte Leiderdorp

 

Vervolgstappen

 

Externe factoren

In de gemeente Leiderdorp spelen een aantal zaken die een grote weerslag hebben op de energie-infrastructuur. 
Deze kunnen op drie manieren van invloed zijn:

1.
2.
3.

Zo snel mogelijk beginnen om de synergie te verzilveren,
Nog niet direct beginnen, maar wel een aandachtspunt (mismatch in de tijd), of
Wachten door een zeer grote afhankelijkheid.

Hieronder lichten we deze 3 kort toe:

Synergie verzilveren
Met synergie bedoelen we slimme koppelingen tussen werkzaamheden die gepland zijn en het aardgasvrij maken 
van een buurt. Hierdoor voorkomen we dubbele werkzaamheden en kosten, en wordt de overlast voor 
omwonenden beperkt. Bij synergiën kun je denken aan gecombineerde werkzaamheden in de ondergrond (1), het 
aansluiten bij herinrichtings- en renovatieplannen (2) en het meebewegen met grootschalige initiatieven of 
natuurlijke momenten van woningeigenaren (3).

Gecombineerde werkzaamheden

Het open maken van de straten is niet alleen heel kostbaar, het zorgt ook voor een hoop overlast voor 
omwonenden en passanten. Daarom is het slim om te kijken of er bij geplande werkzaamheden in de bodem, 
meerdere werkzaamheden gecombineerd kunnen worden. Denk daarbij aan het vervangen of aanleggen van 
elektriciteitskabels, gasleidingen of rioleringen. Voor zover bekend, nemen wij deze mee in onze analyse.

Als deze werkzaamheden op korte termijn (tot 2025) gepland zijn, is dit juist geen kans. De werkzaamheden 
komen dan te snel om te combineren met bijvoorbeeld het aanleggen van een warmtenet.

Aansluiten bij herinrichtings- en renovatieplannen

Naast het aansluiten bij werkzaamheden waarvoor de stoep of straat open moet, kijken we ook naar andere 
natuurlijke momenten waarop we werk met werk kunnen maken. Bijvoorbeeld bij plannen of programma’s 
waarin wegen worden aangelegd/gerenoveerd, waarin er een herontwikkeling plaatsvindt zoals bij de Baanderij, 
of kleinschaliger meer ruimte voor groen komt.

Koppelen van opgaven

Ook zullen we kijken naar mogelijke koppelingen met andere opgaven. Denk daarbij aan een gezonde 
leefomgeving, ruimte voor water, klimaatadaptatie, biodiversiteit, hitte stress of sociale projecten in een wijk.

Meebewegen natuurlijke momenten en initiatieven

Ten slotte willen we handelingsperspectief bieden voor woning- of pandeigenaren en aansluiten bij bestaande en 
nieuwe initiatieven.

Als eerste is het aansluiten op het vervangen van de bestaande verwarmingsinstallatie (hoofdzakelijk nu nog CV-
ketels) een logische koppeling. Zo kijken we in de fasering ook naar woningen die in de jaren ’90 zijn gebouwd. 
Uitgaande van een gemiddeld levensduur van 12 – 15 jaar, met uitschieters naar ca. 17 jaar, hebben deze 
woningeigenaren al eens hun CV-ketel moeten vervangen en komt ook tussen nu en 2030 vervanging aan de 
orde. Voor Leiderdorp geldt dit voor de wijk Leyhof.

Daarnaast zijn er ook andere (grootschalige) initiatieven waar koppelingen gezocht kunnen worden. Bijvoorbeeld 
de renovatieplannen van een woningbouwcorporatie. Daarom werken we samen met Rijnhart Wonen – de 
woningbouwcorporatie in de gemeente Leiderdorp – en worden ook deze meekoppelkansen meegenomen.

Externe factoren

 
Transitievisie warmte Leiderdorp |

 

45

 

Mismatch in de tijd
Uit de informatie die we hebben opgehaald vanuit de gemeente en andere professionele stakeholders in 
Leiderdorp, hebben we geconcludeerd dat niet alle synergiën ook daadwerkelijk te verzilveren zijn. Dit geldt 
specifiek voor onderhoud aan leidingen.

Riolering

In een aantal wijken van Leiderdorp is vervanging van de riolering gepland. Zeker daar waar een warmtenet 
voorzien is, is dat doorgaans goed met elkaar te combineren. Echter, de geplande werkzaamheden zijn in 
sommige gevallen al over enkele jaren. En ‘enkele jaren’ is te kort om een warmtebedrijf te selecteren (indien van 
toepassing gelet de historisch gegroeide positie van Vattenfall in Leiderdorp), het warmtenet te ontwerpen en te 
ontwikkelen en deze ook nog aan te leggen, parallel aan de renovatiewerkzaamheden aan de riolering.

Voor de onderhoudswerkzaamheden die:

a.
b.

c.

Gepland zijn tussen nu en 2025 zien we helaas geen synergie,
Gepland zijn tussen 2025 en 2030 zien we beperkte synergie en is het aan te raden om te kijken of dit met 
klein onderhoud naar achteren te plaatsen is, om eventuele synergiën met een warmtenet of andere 
werkzaamheden wel te kunnen verzilveren (zie ook het kopje over de afhankelijkheid van ‘WarmtelinQ’ 
hieronder). Bij werkzaamheden kan wel vast voorgesorteerd worden op de komst van een warmtenet, door 
voldoende ruimte in de grond te reserveren.
Gepland zijn na 2030 zien we synergie met voornamelijk de aanleg en uitbreiding van een warmtenet in 
Leiderdorp.

Grondroeringsgevoelige leidingen

Dit zijn (oude) gasleidingen van het materiaal grijs gietijzer en asbestcement. Deze leidingen moeten – op last 
van Staatstoezicht op de Mijnen (de toezichthouder namens het Ministerie van Economische Zaken en Klimaat) – 
voor 2030 gesaneerd worden, en moeten ook altijd als eerste verwijderd worden, voordat er andere 
werkzaamheden in de ondergrond uitgevoerd kunnen worden.

Leiderdorp heeft nog ca. 18 kilometer van deze gasleidingen in de bodem liggen en Liander is gestart met de 
sanering hiervan. Het saneren van deze leidingen betekent eveneens dat er een nieuw gasnet aangelegd wordt. 
Ook dit heeft een weerslag op de planning voor de alternatieve oplossingen voor een aardgasvrije gebouwde 
omgeving. Want waar een nieuw gasnet ligt, is het wijkgericht overstappen op een alternatief vanuit het 
perspectief van de netbeheerder in de eerste 10 jaar niet ondenkbaar, maar wel onwaarschijnlijk. Dit geldt voor 
o.a. de Oranjewijk, Doeskwartier, Voorhof, Ouderzorg incl. Houtkamp en de Vogelwijk.

Grote afhankelijkheid
Er zijn twee belangrijke externe factoren die van grote invloed zijn om het transitiepad. Dat is enerzijds de 
beperkte capaciteit op het elektriciteitsnet in Leiderdorp en anderzijds de mogelijke koppeling met de 
warmtetransportleiding van de Rotterdamse haven (WarmtelinQ+).

Elektriciteitsnet

Leiderdorp heeft één onderstation, genaamd ‘OS Leiderdorp’. Het onderstation zit bijna aan zijn maximale 
capaciteit voor levering. Gezien de nieuwbouwplannen die worden voorbereid, is de restcapaciteit die nog 
beschikbaar gering. Hierdoor is er geen ruimte op het huidige station voor grootschalige collectieve én individuele 
oplossingen die extra elektriciteit nodig hebben. Liander is momenteel op zoek naar voldoende grondruimte om 
het onderstation uit te kunnen breiden en extra capaciteit te creëren. Het streven is om nog in 2021 een geschikte 
locatie te vinden. Wanneer er overeenkomst is over de locatie zal het nog minimaal 3,5 jaar duren voordat het 
nieuwe station er staat.

Voor de Transitievisie Warmte voor Leiderdorp houden we daarom minimaal 5 jaar aan voor warmteoplossingen 
met een elektrische component. Vooral voor de wijken waar individuele oplossingen nodig zijn is dit een 
knelpunt.

WarmtelinQ

46

 
| Transitievisie warmte Leiderdorp

 

Externe factoren

 

WarmtelinQ is een initiatief voor een warmtetransportleiding van de haven van Rotterdam richting de Leidse 
regio. Restwarmte van de industrie bij Rotterdam kan dan ingezet worden voor het verwarmen van huizen. Dit is 
een groot en complex project. Voor dit project is er op dit moment nog geen definitief investeringsbesluit 
genomen door de betrokken partijen, wat de komst van de warmtetransportleiding tot op heden nog altijd 
onzeker maakt. De warmtetransportleiding zou meer dan voldoende warmte kunnen leveren voor heel Leiderdorp 
(meer dan 3 keer zo veel zelfs). Deze optie willen we dus zeker als mogelijkheid in zicht houden!

Wel is het belangrijk om te benoemen dat de eerste stappen naar de samenwerking met de Leidse regio zijn 
gezet. Het komende anderhalve jaar (tot eind 2022) gaat de gemeente Leiderdorp, samen met de Leidse regio, 
verkennen of een open1 en regionaal warmtesysteem - met borging van de publieke waarden - haalbaar is.

1 Een open warmtesysteen betekent dat het warmtenet toegankelijk dient te zijn voor meerder aanbieders van 

warmte/ meerdere warmtebronnen

Momenteel is er in Leiderdorp al een ander warmtenet. Deze wordt gevoed vanuit de Unipercentrale in Leiden. 
Het warmtenet zelf heeft nog voldoende capaciteit om uit te breiden, maar de centrale draait op maximale 
broncapaciteit. De beheerder Vattenfall verwacht dat deze situatie minimaal tot 2026 onveranderd zal blijven.

Hoewel er nog geen definitieve planning – of zelfs route naar Leiderdorp – vast staat, houden wij in de de 
Transitievisie Warmte – in lijn met Vattenfall – ook 2026 aan als horizon voor de realisatie van de WarmtelinQ+ 
koppeling met Leiderdorp. Daarnaast zal het warmtenet in Leiderdorp zelf uitgebreid moeten worden, of zal er 
een tweede parallelle warmtenet ontwikkeld moeten worden.

Externe factoren

 
Transitievisie warmte Leiderdorp |

 

47

Participatie

 

Waarom participatie en communicatie

Een Transitievisie Warmte is niet alleen een technisch verhaal. Het raakt ons allemaal op allerlei manieren. Dit 
betekent dat huishoudens die nu nog gebruik maken van aardgas, op een andere manier moeten gaan koken en 
verwarmen. Wel comfortabel, maar zonder aardgas. Iedereen gaat daar iets van merken. Woningen en gebouwen 
moeten door de eigenaren worden aangepast. Huurders krijgen te maken met die aanpassingen en moeten daar 
iets van vinden. Ook het straatbeeld zal veranderen door de aanleg van leidingen en technische installaties.

We vinden het belangrijk dat iedereen in Leiderdorp weet wat aardgasvrij wonen en leven inhoudt. Mensen die 
zelf al de eerste stappen willen zetten, ondersteunen we zo goed mogelijk daarbij. Daarom hebben we een 
participatie- en communicatieplan opgesteld. Daarin staan onze ideeën over hoe we, samen met Leiderdorpers, 
de participatie en communicatie kunnen vormgeven.

In het participatie- en communicatieplan onderscheiden we twee fasen:

1.
2.

de fase waarin de Transitievisie Warmte wordt opgestart en vastgesteld (de fase waarin we nu zitten), en
de fase na de Transitievisie Warmte; die van de warmteuitvoeringsplannen voor alle wijken en buurten in 
Leiderdorp.

Fase 1: Transitievisie Warmte
De bedoeling van de eerste fase is te starten met een langdurige samenwerking met onze inwoners. Het duurt 
namelijk nog tot 2050 voordat we volledig van het gas af zijn. De Transitievisie Warmte is pas de eerste stap.

We zijn gestart met een Participatiegroep. Deze groep bestaat uit inwoners die kritisch met ons meekijken in 
aanloop naar de Transitievisie Warmte en de stappen die we zetten. Samen met deze groep denken we ook na 
over goede communicatie met Leiderdorpers, zodat iedereen geïnformeerd is. Ook maken we afspraken en 
‘spelregels’ voor de fase waarin de Transitievisie Warmte wordt uitgewerkt in uitvoeringsplannen: hoe willen we 
dan met elkaar samenwerken? Wat is daarvoor nodig? Hoe kunnen Leiderdorpers invloed uitoefenen op de keuzes 
die we moeten maken?

Om ervoor te zorgen dat mensen mee kunnen denken is het belangrijk dat zij goed zijn geïnformeerd en weten 
wat er gaat gebeuren. Ook is het belangrijk dat zij weten waar zij precies over mee kunnen denken. Omdat de 
warmtetransitie een ingewikkelde opgave is, is het advies van de Participatiegroep om de informatie praktisch te 
houden. En te kijken naar de ervaringen vanuit de pilot Oranjewijk. Daarnaast heeft Leiderdorp enthousiaste en 
betrokken EnergieAmbassadeurs en Energiecoaches (in opleiding). Een aantal zit ook in de Participatiegroep. Zij 
bieden praktische informatie over energiebesparing en hebben kennis van duurzame energieopwekking. Zij 
kunnen mensen helpen met de eerste stappen in de verduurzaming van de eigen woning zodat je fijner, 
goedkoper en duurzamer kunt wonen. Binnen de gemeente zijn er verschillende regelingen beschikbaar om 
energie te besparen in huis. 

Fase 2: Uitvoering (gebiedsaanpakken)
In de uitvoeringsfase gaan we in op de alternatieven per gebied. Dan komt de warmtetransitie ook voor iedereen 
dichterbij. Met de inwoners van buurten en wijken gaan we in gesprek over de mogelijkheden, de zorgen en 
vragen, maar ook of mensen zelf iets willen ondernemen. Bijvoorbeeld het aanleggen van meer groen als de 
straat opnieuw moet worden ingericht. Onze inzet is er dan vooral op gericht vanuit gedeeld eigenaarschap te 
werken aan de warmtetransitie. We willen echt gaan samenwerken en de relatie tussen de gemeente en 
inwoners versterken. Zo willen we met elkaar invulling geven aan de (buurtgerichte) participatie en 
communicatie.

Waarom participatie en communicatie

 
Transitievisie warmte Leiderdorp |

 

49

 

Taken en rollen

Gemeente Leiderdorp
Wij willen het proces, totdat we aardgasvrij zijn, voor iedereen zo voorspelbaar mogelijk maken. Dat betekent dat 
we vanaf de start (nu), tot de schop de grond in gaat, met inwoners in gesprek gaan en blijven.

Wij zien voor onszelf twee rollen in deze opgave: een regierol en een faciliterende rol. Wij nemen de regie in het 
tot stand brengen van de Transitievisie Warmte en de stappen erna. Dat is onze verantwoordelijkheid en die 
handschoen pakken we ook graag op. Daarnaast zullen we inwoners ondersteunen en faciliteren bij hun stappen 
op weg naar een aardgasvrije samenleving.

In onze communicatie zorgen we ervoor dat de informatie die mensen nodig hebben om goed mee te kunnen 
doen, begrijpelijk, beschikbaar en makkelijk te vinden is.

Participatiegroep
Met een publieke oproep op de lokale (social) media hebben we mensen gevonden die het interessant vinden om 
met ons mee te denken over de Transitievisie Warmte. De groep mensen is over het algemeen wat ouder (50+), 
hoog opgeleid en heeft veel kennis van zaken. De Participatiegroep is daarmee (dus) geen vertegenwoordigende 
of representatieve groep. Met de groep werken we aan het verbreden van het bereik onder andere groepen 
mensen in Leiderdorp, denk aan jongeren en huurders. Zodat we, op het moment dat de uitvoeringsplannen 
moeten worden opgesteld, de nodige contacten in de wijken hebben. Om die reden zijn inmiddels ook het 
jongerenwerk van Incluzio en Rijnhart Wonen (en via Rijnhart Wonen: de huurdersvereniging De Huurderij) bij de 
Participatiegroep aangesloten.

De Participatiegroep is in fase 1 vooral ons klankbord. Een aantal inwoners uit onze gemeente heeft meegelezen 
met de visie en inbreng geleverd op zowel de inhoud als het proces.

Andere mensen zijn aan de slag gegaan met onderwerpen als:

•

•

•

•

•

Representatie:Hoe maken we de warmtetransitie ‘van iedereen’? Hoe houden we oog voor de belangen van 
Leiderdorpers die niet in de Participatiegroep zitten?
Informatie: Wat kunnen we doen om de informatie begrijpelijk te maken voor iedereen? Hoe halen we 
wensen, eisen, zorgen en vragen op bij Leiderdorpers?
Participatie:Op welke manier willen Leiderdorpers betrokken worden bij deze opgave? En welke stappen en 
acties zijn daar dan voor nodig?
Zorgvuldig proces:Hoe zorgen we ervoor dat het proces zo zorgvuldig mogelijk verloopt? Hoe voorkomen we 
dat Leiderdorpers het gevoel hebben dat die warmtetransitie hen overvalt? Hoe kunnen we anticiperen 
mogelijk maken?
Samenwerking: Welke afspraken willen we met elkaar vastleggen over het vervolg. Denk aan wat we doen 
met de inbreng van inwoners in het proces, en hoe de gemeente initiatieven het best kan faciliteren.

50

 
| Transitievisie warmte Leiderdorp

 

Taken en rollen

 

Resultaten tot nu toe

Om een eerste beeld te krijgen van hoe Leiderdorpers aankijken tegen de warmtetransitie en energiebesparing, 
hebben we in mei 2021 een online inwonersenquête uitgezet. Die is op de website van de gemeente 
(www.leiderdorp.nl/aardgasvrij) en www.goedleiderdorp.nl geplaatst. Daarop zijn 450 reacties binnengekomen. 
De resultaten bieden een eerste inzicht in de zorgen, onduidelijkheden en vragen over de warmtetransitie.

De groep respondenten bestaat overwegend uit mensen die 50+ zijn en een koopwoning hebben.

Kenmerken deelnemers aan inwonersenquête

De meerderheid van de respondenten staat neutraal tot zeer positief tegenover een aardgasvrije samenleving. 
Opvallend is dat de respondenten graag willen bijdragen aan de warmtetransitie, maar ook zorgen hebben over 
het eigenaarschap en de kosten van een duurzame warmteoplossing. De meeste respondenten hebben een 
koopwoning. Zij bepalen in grote mate zelf of en hoe zij hun woning kunnen verduurzamen.

De resultaten van de gehele enquête kunt u vinden onder downloads.

Zorgen, twijfels en vragen
Respondenten maken zich het meest zorgen over de betaalbaarheid van de transitie; zowel voor zichzelf, als voor 
dorpsgenoten en de samenleving als geheel. Uit de enquête blijkt dat men vooral bezorgd is over de kosten van de 
nieuwe warmte-installatie. Er wordt benadrukt dat de kosten zo laag mogelijk moeten blijven. Daarbij vinden de 
respondenten het ook belangrijk dat de transitie betaalbaar is voor mensen die minder te besteden hebben.

Op technisch vlak zijn er zorgen over de daadwerkelijke duurzaamheid en de betrouwbaarheid van de technieken 
die nu beschikbaar zijn. Daarbij geven de respondenten aan het gebruiksgemak van de installatie (de snelheid 
waarmee de woning wordt verwarmd, het geluid en de bediening) belangrijk te vinden. Verder mag de installatie 
niet te veel aanpassingen in de woning vergen en moet het comfort in huis ten minste gelijk blijven ten opzichte 
van de huidige situatie.

Resultaten tot nu toe

 
Transitievisie warmte Leiderdorp |

 

51

 

Uit de enquête blijkt ook dat de respondenten het eigenaarschap en keuzevrijheid van groot belang vinden. Zij 
geven aan dat zij vrijheid willen hebben in het kiezen van een warmteleverancier en zelf eigenaar willen zijn van 
de installatie. Hierbij wordt ook opgemerkt dat dit voor huurders anders ligt. Daarvoor is vooral de 
woningcorporatie aan zet.

Een klein deel van de respondenten heeft zorgen over het isoleren van oude huizen, die bijvoorbeeld geen 
spouwmuur hebben. Dat is duur en maar tot op zekere hoogte mogelijk. Ook maken respondenten zich zorgen 
om de aanpassingen in het huidige netwerk van aardgasleidingen.

Een andere zorg die geuit wordt, is dat men bang is voor een ‘voldongen feit’ te staan. Daarom moet iedereen 
goed geïnformeerd zijn over het proces en weten op welke momenten men hier iets van kan vinden. Met de 
Participatiegroep wordt nagedacht over met welke boodschap en welke middelen we verschillende groepen in 
Leiderdorp het best kunnen bereiken.

52

 
| Transitievisie warmte Leiderdorp

 

Resultaten tot nu toe

 

Online meedenksessies

Er zijn drie online meedenksessies georganiseerd voor de Participatiegroep:

Bijeenkomst 1

Op 18 mei 2021 is de Participatiegroep geïnformeerd over het transitieproces (het proces naar een aardgasvrije 
toekomst) en de ideeën die de gemeente heeft over participatie en communicatie (meedoen, in gesprek komen en 
informeren). Daaruit zijn twee vervolgafspraken gekomen: Een sessie met (een deel van) de Participatiegroep over 
de invulling van het participatieproces, en een sessie over de uitkomsten van de technische analyse.

Bijeenkomst 2

Op 3 juni 2021 vond de sessie plaats over de invulling van het participatieproces. De belangrijkste conclusies 
daaruit waren:

•

•

•

•

•
•

Om anderen goed te kunnen informeren, moeten wij zelf eerst de inhoud voldoende begrijpen. Zo is er 
behoefte om meer te weten over de nieuwe Warmtewet, omdat die bepaalt in hoeverre mensen straks 
keuzevrijheid hebben.
Zet als gemeente vooral in op informatievoorziening en doe dat stap voor stap, beginnend met de 
Transitievisie Warmte (de weg naar een aardgasvrije toekomst).
De energietransitie is een onderwerp waarop je snel veel tegenstellingen vindt. Zoek dus naar wat mensen 
bindt, gemeenschappelijkheden (zoals dat we allemaal schone en gezonde lucht willen, ongeacht of we nu 
wel of niet in klimaatverandering geloven) en houd voor ogen wat voor mensen het meest belangrijk is: hoe 
verwarm ik straks mijn huis? (Wat is daarvoor nodig? Wat betekent dat voor mij?).
Het is goed om een informatieavond te organiseren voordat de Transitievisie Warmte ter inzage wordt 
gelegd, maar wees duidelijk over het doel van die avond. Dat zou kunnen zijn: laat u informeren over het 
proces en stel uw vragen. Het is aan te bevelen om (ook) na de terinzagelegging een informatieavond te 
organiseren. Dan hebben de mensen de tijd gehad om zich te verdiepen en komt de volgende, meer concrete, 
stap eraan: de gebiedsgerichte uitvoeringsplannen.
Neem de ervaringen met de pilot in Oranjewijk mee in dit proces (Wat werkt wel? Wat werkt niet?).
Sluit voor wat betreft ‘bewustwording’ (over energiebesparing) aan bij wat de Energieambassadeurs al doen. 
Trek daar samen mee op.

Bijeenkomst 3

Op 8 juni 2021 vond een inhoudelijke sessie plaats over de uitkomsten van de technische analyse. Daarin zijn veel 
vragen gesteld over welke mogelijkheden er zijn voor alternatieve warmte. De belangrijkste conclusies daaruit 
waren:

•

•
•

•

Om de technische analyse goed te kunnen begrijpen, moet de lijst met alternatieve warmteoplossingen 
worden toegelicht en onderbouwd: Waarom zijn deze alternatieven meegenomen in de analyse en andere 
niet?
De technische termen en afkortingen moeten in begrijpelijke taal worden uitgelegd.
Leg verbanden met de Regionale Energie Strategie (RES) en andere ontwikkelingen binnen de 
warmtetransitie. Dit verheldert de uitkomsten van de technische analyse.
Licht het proces van de Transitievisie Warmte verder toe: Wanneer worden welke beslissingen gemaakt? 
Waarvan zijn de keuzes afhankelijk? Wanneer zijn er inspraak-momenten.

De meedenksessies werden als informatief en verhelderend ervaren. We kregen de boodschap mee om ook na de 
vaststelling van de Transitievisie Warmte door te gaan met dit soort belangrijke sessies.

De meedenksessies zoals de gemeente in mei en juni organiseerde, werden als informatief en 
verhelderend ervaren. Deze sessies zijn belangrijk en daar moet de gemeente vooral mee doorgaan was de 
boodschap.

Online meedenksessies

 
Transitievisie warmte Leiderdorp |

 

53

Zelf aan de slag

Zelf aan de slag

Het aardgas wordt niet van de ene op de andere dag afgesloten, maar u kunt wel vast stappen zetten richting een 
aardgasvrije woning. Stappen waar u geen spijt van krijgt, ongeacht de warmteoplossing voor uw woning. 
Daarnaast biedt ons duurzaam bouwloket ondersteuning bij het verduurzamen van uw woning. In dit onderdeel 
vindt u meer informatie over deze mogelijkheden.

 

Zelf aan de slag

 
Transitievisie warmte Leiderdorp |

 

55

 

Geen spijt maatregelen

Het vervangen van de cv-ketel door een duurzame warmteoplossing is over het algemeen pas de laatste stap in 
de verduurzaming van uw woning of appartement. Tot die tijd kunt u verbetermaatregelen toepassen waar u 
geen spijt van krijgt. Dit zijn maatregelen die – los van de uiteindelijke warmteoplossing voor uw woning – altijd 
verstandig zijn om te nemen richting een energieneutrale toekomst. Het gaat dan om maatregelen waarmee u 
minder of geen aardgas meer verbruikt en om andere energiebesparende maatregelen.

Dus heeft u plannen om uw keuken te verbouwen of uw fornuis te vervangen? Kies dan voor koken op inductie in 
plaats van een gasfornuis. En voor warm water met een elektrische- of zonneboiler in plaats van aansluiting op de 
cv-ketel. Bent u van plan om uw huis te verbouwen? Neem dan ook meteen isolatiemaatregelen, bijvoorbeeld bij 
uw vloer, muren en/of het dak. U kunt ervanuit gaan dat u minimaal tot schillabel D moet isoleren, maar liever tot 
schillabel C of B. Dit hangt samen met de duurzame warmteoplossing voor het gebied waar u woont. Denk ook na 
over vloerverwarming of laagtemperatuurradiatoren. Met deze maatregelen gaat uw warmtevraag omlaag en 
bespaart u energie en kosten. Ook kunt u zonnepanelen op uw dak leggen om uw eigen stroom op te wekken.

56

 
| Transitievisie warmte Leiderdorp

 

Geen spijt maatregelen

 

Geen spijt maatregelen

 
Transitievisie warmte Leiderdorp |

 

57

 

Duurzaam bouwloket

Hebt u behoefte aan gratis, onafhankelijk advies over het verduurzamen van uw 
woning? Dan kunt u terecht bij het duurzaam bouwloket van Leiderdorp: https://
www.duurzaambouwloket.nl/gemeente/leiderdorp

Het duurzaam bouwloket van onze gemeente weet veel van subsidies en kan helpen bij 
het aanvragen van offertes bij deskundige bedrijven.

Naast het duurzaam bouwloket heeft Leiderdorp enthousiaste en betrokken 
EnergieAmbassadeurs en Energiecoaches (in opleiding). Zij bieden praktische 
informatie over energiebesparing en hebben kennis van duurzame energieopwekking. 
Zij kunnen mensen helpen met de eerste stappen in de verduurzaming van de eigen 
woning zodat je fijner, goedkoper en duurzamer kunt wonen.

58

 
| Transitievisie warmte Leiderdorp

 

Duurzaam bouwloket

 

Meer informatie

Op deze websites vindt u meer informatie over hoe u zelf aan de slag kunt met het verduurzamen van uw woning 
of woonomgeving: 

•
•
•

Milieu Centraal
Expertise Centrum Warmte
Goed. Leiderdorp

Eindgebruikerskosten

In de totstandkoming van deze Transitievisie Warmte zijn we uitgegaan van de laagste maatschappelijke kosten. 
Echter, de eerste vraag die voor u natuurlijk opkomt is 'wat gaat de warmtetransitie mij kosten?'.

In het vervolg op de vaststelling van de Transitievisie Warmte, zal gestart worden met de uitwerking van de 
warmteuitvoeringsplannen voor de startwijken. Met die detailleringsslag en de verdere ontwikkeling en realisatie 
zullen de daadwerkelijke eindgebruikerskosten steeds duidelijker worden. Ook in deze uitwerking blijven die 
uitgangspunten gelden die al eerder aan bod kwamen.

Mocht u toch meer willen weten binnen welke bandbreedte de kosten per huishouden 
vallen per warmteoplossing (behalve waterstof, want daarvoor is er nog te veel 
onduidelijk op dit moment), wijzen we u graag op het Dashboard Eindgebruikerskosten
van het Expertise Centrum Warmte (mede totstand gekomen door 
TNO): expertisecentrumwarmte.nl/eindgebruikerskosten

Op basis van dit ontwikkelde dashboard zien we dat ruwweg de volgende - overigens nog zeer brede - 
bandbreedtes gehanteerd kunnen worden:

1.

2.

Voor een aansluiting op een warmtenet (zowel lage als midden temperatuur) zijn de investeringen ongeveer 
tussen € 8.000 en € 12.500 per woning
Voor een all-electric warmteoplossing komen de investeringen op ongeveer € 10.000 tot € 40.000 per 
woning.

Meer informatie

 
Transitievisie warmte Leiderdorp |

 

59

