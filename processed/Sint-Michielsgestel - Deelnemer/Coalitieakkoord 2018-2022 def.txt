 

                                                 

 

 

Inhoud coalitieakkoord  

 

 

 

1.  Met trots presenteren wij… 

 

2.  Speerpunten voor de komende jaren 

 

 

 

 

 

 

 

 

 

Sint-Michielsgestel gaat voor duurzaam  

  Sint-Michielsgestel houdt levendige, leefbare en veilige dorpen 

  Sint-Michielsgestel is zuinig op zijn landelijk gebied 

Sint-Michielsgestel bouwt voor de toekomst  

Sint-Michielsgestel stimuleert zelfredzaamheid en participatie 

Sint-Michielsgestel maakt werk van economie, toerisme en recreatie 

Sint-Michielsgestel verbindt mobiliteit, bereikbaarheid en veiligheid         

 

Sint-Michielsgestel maakt een inhaalslag in de openbare ruimte 

 

Sint-Michielsgestel blijft een financieel gezonde gemeente  

 
3.  Zó werken wij 

 

4.  College en portefeuilleverdeling 

 

5.  Vaststelling coalitieakkoord 
 
 
 
 
 
 
 
 
 
 
 
 

 

 

1 

 

1. Met trots presenteren wij… 
 
 
 
… een nieuwe koers voor Sint-Michielsgestel. Een koers die vraagt om lef, daadkracht en 
ondernemerschap. Daarbij nemen we verantwoordelijkheid waar het moet en geven we 
ruimte waar het kan. Alleen zo komen we samen verder de komende vier jaar, dat is onze 
stellige overtuiging. U leest het daarom als rode draad door heel ons coalitieakkoord.  
 
Verantwoordelijkheid nemen 
Bij besturen hoort verantwoordelijkheden nemen. Leuke maar ook minder leuke besluiten 
nemen. Knopen doorhakken. Of het nu gaat om de ontwikkeling van onze dorpen of over de 
invoering van nieuwe landelijke wetten en regels.  Denk bijvoorbeeld aan de invoering van 
de omgevingswet en de transformatie van het sociaal domein.   
De kerntakendiscussie uit de vorige bestuursperiode heeft ervoor gezorgd dat onze 
gemeente er financieel een heel stuk beter voorstaat. Het aantrekken van de economie zorgt 
voor nieuwe kansen. Maar er liggen ook nog een paar stevige uitdagingen voor de toekomst. 
Die handschoen pakken we op. Dat leest u al terug in dit Coalitieakkoord: we hebben ervoor 
gekozen om hierin ook hele concrete maatregelen op te nemen. Want dat vinden we ónze 
verantwoordelijkheid.  
 
Ruimte geven 
De ruimte die we kúnnen geven, vullen we graag samen met u in. Of u nu inwoner, bedrijf, 
vereniging, of maatschappelijke instelling bent. Ook de gemeenteraad nodigen we 
nadrukkelijk uit om samen met ons aan de slag te gaan. De komende bestuursperiode is er 
wat ons betreft namelijk ook een van ‘samen doen’. Dus samen nadenken aan het begin van 
belangrijke processen. Samen kijken naar wat er kan, uitgaand van mogelijkheden. Maar het 
vervolgens ook dóen, door samen de uitvoering op ons te nemen. De mouwen opstropen en 
aanpakken.  
 
Agenda 
Om aan te geven hoe belangrijk wij deze verbinding met onze inwoners vinden, hebben we 
burgerparticipatie hoog op onze agenda gezet. Net als leefbaarheid in onze dorpen, de zorg 
voor onze inwoners en duurzaamheid. Deze vier onderwerpen gaan we de komende jaren in 
heel veel grote en kleinere projecten tegenkomen. Dwars door de portefeuilles van alle 
wethouders heen. We vinden ze zo belangrijk dat we voor ieder onderwerp ook een 
wethouder verantwoordelijk  gemaakt hebben. 
 
Echt ruimte geven kunnen we natuurlijk pas als we niet alles van te voren helemaal 
dichttimmeren. Daarom hebben we gekozen voor een coalitieakkoord op hoofdlijnen, naast 
een hele serie concrete maatregelen die we ook nemen. Een planning volgt nog. Elk jaar 
kijken we waar we staan, wat we gerealiseerd hebben en waar we nieuwe keuzes moeten 
maken. Bij een dynamische samenleving hoort tenslotte een dynamisch coalitieakkoord.  
 
 
25 april 2018,  
 
PPA, CDA, VVD 
 

 

 

2 

 

2. Speerpunten voor de komende jaren 

 

 
 
 
 

 
 
In de jaren 2018-2022 ligt er een aantal belangrijke onderwerpen in het verschiet, zoals de 
transformatie van het sociaal domein en de invoering van de omgevingswet. Die hebben 
niet alleen gevolgen voor onze inwoners maar ook voor heel de ambtelijke organisatie. 
Daarom zetten we hier vanuit de coalitie stevig op in.  
 
Daarnaast hebben we ambities voor de komende bestuursperiode. Die hebben we 
samengevat in 9 speerpunten. We bespreken hier natuurlijk niet alles, maar lichten vooral 
nieuwe accenten toe. In de korte puntsgewijze toelichting geven we aan welke onderdelen 
we verder en meer concreet uitwerken in een uitvoeringsprogramma. We hebben ze 
gegroepeerd in ‘Dit gaan we in elk geval doen’(verantwoordelijkheid nemen) en ‘Hier geven 
we ruimte’ (samen doen en overlaten waar dat kan). 
  

 

 

 Sint-Michielsgestel gaat voor duurzaam 

Duurzaamheid is van iedereen en alleen samen zetten we duurzaamheid op de kaart in onze 
gemeente. Om in 2040 klimaatneutraal te zijn, moeten we nu op allerlei gebieden 
maatregelen nemen. Dat gaan we ook doen. Maar vanwege de grote impact op onze natuur 
en omgeving zetten we deze collegeperiode niet in op het plaatsen van windturbines.  
 

Dit gaan we in elk geval doen: 
  we werken aan bewustwording bij inwoners, bedrijven en maatschappelijke 

instellingen; binnen een jaar organiseren we een grote duurzaamheidsconferentie, 
als opmaat naar een pakket maatregelen; 

  we ondersteunen ‘groene’ initiatieven, via bijvoorbeeld vergunningen, legesheffing, 

etc.; 

  we bekijken de mogelijkheden van nieuwe ontwikkelingen voor nieuwe duurzame 

bronnen van energie, waarbij we nieuwe technieken nadrukkelijk meenemen; 

  we verduurzamen gemeentelijk vastgoed; 
  we maken een duurzaam verkeers- en vervoersplan; 
  we zorgen dat woningen en wijken die nieuw gebouwd worden aardgasvrij zijn; 
  we bevorderen energieneutraal bouwen;  
  we houden een praktijkproef met een nieuwe manier van afvalinzameling, we 

denken daarbij aan het principe van omgekeerd inzamelen.  

 

Hier geven we ruimte: 
  we organiseren uiterlijk 1e kwartaal 2019 een duurzaamheidsconferentie met en voor 

onze dorpen als start van de nieuwe duurzaamheidsvisie; 

  we maken samen met inwoners, politiek en bedrijfsleven in 2019 een  

duurzaamheidsvisie; 

  we maken samen met geïnteresseerden een uitvoeringsprogramma, zodat het niet 

alleen bij woorden blijft. 

 
 
 

 

3 

 

 
Sint-Michielsgestel houdt levendige, leefbare en veilige dorpen 
 

Ook in 2022 is Sint-Michielsgestel een prima gemeente om te wonen. We kijken om dit te 
realiseren niet alleen naar de beschikbaarheid van woningen, maar ook naar een 
woonomgeving die schoon, goed onderhouden en (verkeers)veilig is. Onderwijs, 
sportfaciliteiten, cultuur en maatschappelijke voorzieningen en winkels voor onze 
dagelijkse boodschappen helpen om dorpen leefbaar te houden.  
Ondermijning tast de leefbaarheid aan. Daarom treden we samen met partners stevig op 
tegen vermenging van de onderwereld en de bovenwereld, zodat criminelen geen voet aan 
de grond krijgen in onze dorpen en het landelijk gebied.  

 
Dit gaan we in elk geval doen: 
  we zetten het werk van de wijkmakelaars voort en maken daar opnieuw budgetten 

voor vrij om zo maximaal initiatieven van inwoners te ondersteunen; 

  we maken een integraal plan voor verbetering van de drie sporthallen, waarbij De 

Run nog deze bestuursperiode aan de beurt is; 

  we zorgen voor nieuwe gemeenschapshuizen in Sint-Michielsgestel en Gemonde, 

via het concept van een multifunctionele accommodatie (MFA);  

  we zorgen ervoor dat in de gemeenschapshuizen voldoende voorzieningen aanwezig 

zijn, zoals licht en geluid; 

  we zoeken een oplossing voor de exploitatieproblemen van De Litserborg; 
  we leveren professionele ondersteuning aan alle gemeenschapshuizen voor  
versterking van maatschappelijk ondernemerschap en een betere exploitatie; 

  we verbeteren samen met de verenigingen onze buitensportaccommodaties, waarbij 

een nieuwe voetbalaccommodatie in Sint-Michielsgestel urgent is; 

  we zorgen voor goede bibliotheekvoorzieningen in de gemeenschapshuizen en 

maken in 2018 een start met een schoolbibliotheek in Middelrode en een verbetering 
van de bestaande schoolbibliotheek in Gemonde om het belang van lezen te 
onderstrepen;  

  we vergroten de sociale veiligheid door het BIN-netwerk in 2018 nieuw leven in te 

blazen; 

  we zetten stevig in op integrale veiligheid, waaronder bestrijding van 

ondermijnende criminaliteit en de aanpak van andere vormen van overlast, 
criminaliteit en crises. 
 

Hier geven we ruimte: 
  we maken een visie met als doel leegstaand maatschappelijk vastgoed in alle dorpen 
een nieuwe bestemming te geven, we maken hierbij een inhaalslag in Den Dungen; 

  we maken met raad en inwoners een plan voor de mogelijke ontwikkeling van 

Dommeloevers in het centrum van Sint-Michielsgestel;  

  we evalueren het bestaande subsidiebeleid in 2020 en passen het aan waar nodig; 
  we laten bestaande subsidies beter aansluiten bij ontwikkelingen en vragen van onze 

inwoners; 

  we verkennen in overleg met de postcommandanten de oprichting van een 

jeugdbrandweer; 

  we bekijken in overleg met scoutingsverenigingen van Sint-Michielsgestel en 

Berlicum de mogelijkheden voor verplaatsing van hun accommodatie. 

 

 

 

4 

 

 

Sint-Michielsgestel is zuinig op zijn landelijk gebied 

Leefbaarheid houdt niet op bij onze dorpen. Ook ons buitengebied krijgt in de komende 
bestuursperiode extra aandacht. Duurzaamheid, gezondheid, ruimtelijke ontwikkeling, 
natuur en milieu spelen daarin een rol. Zodat ons buitengebied een nog betere plek wordt 
om samen te werken, te wonen en te recreëren. 

Dit gaan we in elk geval doen: 
  we geven alleen beperkte uitbreidingsruimte aan intensieve veehouderijbedrijven als 

door het nemen van extra maatregelen het woon- en leefklimaat verbetert-;  

  we ondersteunen de doorontwikkeling naar een duurzame agrarische 

bedrijfsvoering; 

  we volgen ontwikkelingen op gebied van landbouw & gezondheid om snel in te 

kunnen spelen op nieuwe technieken die gezondheidsrisico’s verminderen; 

  we handhaven strenger op overtreding van milieuregels;  
  we spannen ons in voor een snelle uitrol van glasvezel in het buitengebied. 

 

Hier geven we ruimte: 
  we faciliteren agrarische ondernemers die willen stoppen met hun bedrijf met 

bijvoorbeeld ruimte voor ruimte, of ondersteuning van asbestsanering bij sloop;  

  we maken in overleg met ondernemers en inwoners van het buitengebied een  

passend beleid voor vrijkomende agrarische bebouwing;  

  we overleggen met inwoners en bedrijven hoe we verrommeling van het 

buitengebied tegen kunnen gaan; 

  we stimuleren het vergroenen van het buitengebied, door bijvoorbeeld bestaande 

subsidies extra onder de aandacht te brengen; 

  we stimuleren recreatieve mogelijkheden in het buitengebied onder andere door 

goede fiets- en wandelpaden, en een andere bedrijfsopzet van agrarische bedrijven 
(toeristische bestemming), en een koppeling met dagtoerisme uit ’s-Hertogenbosch. 
 
 
 

Sint-Michielsgestel bouwt voor de toekomst  

Voldoende betaalbare woningen voor alle doelgroepen leveren een grote bijdrage aan de 
aantrekkingskracht en daarmee de leefbaarheid van onze dorpen. Dit betekent zowel koop 
als huur, zowel goedkoop als duurder. Duurzaamheid is uiteraard ook bij nieuwbouw een 
belangrijk thema.  

 
Dit gaan we in elk geval doen: 
  we zorgen dat we minimaal 220 nieuwe betaalbare woningen in alle segmenten en 

voor alle doelgroepen bouwen of in de planning hebben; 

  we zetten extra in op woningen voor mensen met een laag inkomen; 
  we bouwen in elk dorp, bijvoorbeeld Kerkuilhage en Hartkamers (Berlicum), SCI 

terrein, Irenestraat en Hortensiastraat (Sint-Michielsgestel), Veldstraat en Grinsel 
(Den Dungen); 

  we maken in Gemonde een inhaalslag met (minimaal 25) woningen; 
  we geven extra aandacht aan kwaliteit van wonen (onder meer duurzaam en 

levensloopbestendig);    

  we voeren de startersleningen weer in; 
  we maken huurders en kopers bewust dat investeringen in woonduurzaamheid 

renderen in lagere woonlasten.  

 

 

5 

 

Hier geven we ruimte: 
  we hebben een positieve grondhouding ten opzichte van woningsplitsing in het 

landelijk gebied, binnen de bebouwde kom is het maatwerk; 

  we geven inwoners via een Collectief Particulier Opdrachtgeverschap (CPO) de 

mogelijkheid samen met anderen hun eigen nieuwbouwproject te realiseren; 

  we maken prestatieafspraken met woningcorporaties over duurzaamheid, 
nieuwbouw, levensloopbestendigheid, doorstroming en het tegengaan van 
scheefwonen; 

  we geven groen licht voor het bouwen van tijdelijke woningen (via corporaties) om 

snel het woonaanbod te vergroten. 
 

 

 
Sint-Michielsgestel stimuleert zelfredzaamheid en participatie 

Twee jaar nadat gemeenten verantwoordelijk werden voor Wmo, jeugdzorg en participatie 
is het tijd voor de volgende stap.  Met de transformatie in het sociaal domein halen we de 
schotten tussen Wmo, jeugdzorg en participatiewet weg. Zelfredzaamheid en het benutten 
van talenten staan centraal. Ook sluiten we beter aan bij veranderingen in de samenleving. 
Van verzorgingsstaat naar participatiesamenleving. Kwetsbare inwoners, zoals ouderen, 
mensen met een beperking, of mensen die het even niet zelf meer redden, geven we de zorg 
en ondersteuning die ze nodig hebben. Want uitgangspunt blijft: iedereen doet mee.   
 

Dit gaan we in elk geval doen: 
  we maken de toegang tot de zorg en ondersteuning makkelijker, door met 1 loket te 

gaan werken;  

  we evalueren de regionale inkoop van jeugdzorg en Wmo en wegen af of we het zelf 

beter kunnen doen;  

  we gaan in overleg met zorgaanbieders om wachtlijsten te verminderen; 
  we organiseren voorzieningen in de samenleving (0e lijn) zodat de instroom naar 

specialistische hulp (1e en 2e lijn) kleiner wordt;   

  we gaan mensen met een verdiencapaciteit van 30-80% in hun kracht zetten en ze 

via onze partners (zoals WSD) aan het werk helpen; 

  we gaan samen met Vluchtelingenwerk en BINT aan de slag om statushouders naar 

werk te begeleiden  

  we gaan statushouders en hun gezinnen in taalvaardigheid ondersteunen;  
  we faciliteren langer zelfstandig wonen voor kwetsbare groepen zoals ouderen, 

mensen met een lichte beperking en mensen met ggz-problematiek; 

  we blijven voorop lopen in de ketenaanpak verwarde personen en staan open om 

hiervoor pilotgemeente te zijn;  

  we zorgen ervoor dat kinderen in hun eigen dorp naar school kunnen; 
  we bevorderen brede kindcentra en financieren extra huisvesting op plaatsen waar 

dit nodig is. 

 

Hier geven we ruimte: 
  we ondersteunen initiatieven die mantelzorgers ontlasten; 
  we betrekken verenigingen bij de inzet van Klijnsmagelden, in het bijzonder de 

Vincentiusvereniging; 

  we stimuleren maatschappelijke instellingen om met initiatieven te komen die 

volwaardig meedoen bevorderen;  

  we zetten in op het benutten van talenten zodat iedereen ook echt mee kan doen; 
  we ondersteunen initiatieven om de gezondheid van jongeren te bevorderen en 

bijvoorbeeld obesitas onder jongeren terug te dringen;  

 

6 

 

  we inventariseren onder andere samen met de ambassadeurs voor armoede hoe we 

het gebruik van bestaande voorzieningen kunnen stimuleren, zodat het geld 
terechtkomt waar het nodig is;  

  we richten samen met professionele partijen en betrokken inwoners een lokaal 

netwerk op om een dementievriendelijke gemeente te worden;  

  we maken extra werk van de vermindering van eenzaamheid bijvoorbeeld in overleg 

met buurtplatformen en dorpstafels. 

 
 

Sint-Michielsgestel maakt werk van economie, toerisme en recreatie 

In onze gemeente kunnen inwoners, bedrijven, instellingen en organisaties het beste uit 
zichzelf en hun omgeving halen. Innovatie, creativiteit, nieuwe markten en integratie van 
kwetsbare groepen vinden we belangrijk. We zien voor Sint-Michielsgestel veel kansen op 
het gebied van economie, toerisme en recreatie. Die gaan we vastleggen in nieuwe plannen, 
zodat we ze ook kunnen benutten. Daarbij zetten we in op actief acquisitiebeleid. We maken 
werk van werk, door plannen te ondersteunen die bijdragen aan een krachtige economie. 
Dat doen we lokaal, maar ook regionaal via samenwerkingsverbanden zoals AgriFood 
Capital. 
 

Dit gaan we in elk geval doen: 
  we stimuleren centrummanagement om de beleving in de winkelgebieden te 

vergroten; 

  we sluiten beter aan bij AgriFood Capital (in 2018 via We are Food), zodat de 

investeringen in deze samenwerking meer opleveren voor onze economie; 

  we zoeken actief naar mogelijkheden om Sint-Michielsgestel in toeristisch en 

recreatief opzicht te verbinden met ’s-Hertogenbosch en de andere buurgemeenten; 
  we stimuleren het bedrijfsleven om mensen met een afstand tot de arbeidsmarkt in 

dienst te nemen. 

 

Hier geven we ruimte: 
  we maken een nieuwe visie en een actieplan Economische Zaken;  
  we brengen samen met betrokkenen economische kansen in beeld en kijken hoe we 

die kunnen verzilveren; 

  we gaan met ondernemers in overleg om de beeldkwaliteit van bedrijventerreinen en 

winkelgebieden te verbeteren; 

  we vernieuwen de toeristische visie om kansen op gebied van toerisme zoals Meerse 

Plas, Linie 1629, Seldensate, en de verbinding tussen de stad ’s-Hertogenbosch en 
onze dorpen te kunnen benutten; 

  we betrekken de andere gemeenten uit het samenwerkingsverband ‘5 van de 

Meierij’ om toerisme regionaal te versterken. 

 
 

Sint-Michielsgestel verbindt mobiliteit, bereikbaarheid en veiligheid
 

 

Op het gebied van verkeer en vervoer gaan we slagen maken. Het nieuwe Gemeentelijk 
Verkeers- en Vervoersplan (GVVP) dat we moeten maken, is een uitgelezen kans om 
bereikbaarheid, verkeersveiligheid en duurzaamheid aan elkaar te koppelen. Uiteraard staat 
voor ons de verkeersveiligheid voorop, dit geldt in het bijzonder voor het verkeer in het 
centrum van onze dorpen, bij scholen en sportaccommodaties. 

 

 

 

7 

 

Dit gaan we in elk geval doen: 
  we optimaliseren het (openbaar)vervoer tussen de dorpen waar dat nodig is;  
  we verhelpen nog dit jaar de problemen op de Hoogstraat/Fonteinkruid in Berlicum 

en ontwikkelen voor de rest van de Hoogstraat een integrale aanpak;  

  we doen extra onderzoek naar verkeersstromen en sluipverkeer door onze dorpen; 
  we combineren de uitvoering van verkeersmaatregelen met geplande 

onderhoudswerkzaamheden om de verkeersveiligheid te verbeteren en overlast te 
beperken; 

  we onderzoeken alternatieve duurzame vormen van vervoer; 
  we plaatsen elektrische laadpalen, bijvoorbeeld in het centrum van onze dorpen en 

bij sportaccommodaties; 

  we verbeteren de verkeersveiligheid rondom gebouwen met een publieke functie; 
  we zorgen voor voldoende parkeergelegenheid en parkeren blijft gratis.  

 

Hier geven we ruimte: 
  we stellen samen met belanghebbenden een nieuw Gemeentelijk Verkeers- en 

Vervoersplan op; 

  we inventariseren samen met inwoners per dorp de knelpunten in het verkeer, om 

ze snel op te kunnen lossen; 

  we overleggen met inwoners en fietsersbond hoe we het fietsverkeer kunnen 

bevorderen 

  we overleggen met Sportclub Den Dungen en omwonenden over maatregelen om 

parkeeroverlast bij Sportpark Den Dungen op te lossen. 
 
 

Sint-Michielsgestel maakt een inhaalslag in de openbare ruimte 

Door het bieden van een goed verzorgde openbare ruimte en voorzieningen dragen we ons 
steentje bij aan goed leven, werken en recreëren in de gemeente. Afgelopen jaren is gekozen 
voor een sobere uitvoering van het onderhoud aan de openbare ruimte. Dit heeft ervoor 
gezorgd dat op sommige plaatsen achterstanden zijn ontstaan. Die werken we zoveel 
mogelijk weg. Onkruidbestrijding en het onderhoud aan onze talrijke bomen zijn 
aandachtspunten, net als het onderhoud aan wegen, fiets- en voetpaden. 

Dit gaan we in elk geval doen: 
  we koppelen onderhoud van wegen aan vervanging van riolering en waterleidingen, 

en kijken ook naar koppeling met glasvezel; 

  we verhogen het niveau van ons groenonderhoud; 
  we zorgen bij onderhoudswerk voor extra inzet van mensen met afstand tot 

arbeidsmarkt;  

  we vervangen openbare verlichting door LED; 
  we stellen een bomenbeleidsplan op en kijken naar best practices bij 

buurgemeenten; 

  we kijken in buitengebied naar mogelijkheden voor detectie, zodat donkere plekken 

verlicht worden wanneer dat nodig is; 

  we zorgen ervoor dat we regenwater kunnen opvangen in gebieden waar het valt 

(bijvoorbeeld met watertuinen); 

  we sluiten aan bij Operatie Steenbreek, om verstening van tuinen tegen te gaan. 

 

Hier geven we ruimte: 
  we gaan vanaf dit jaar jaarlijkse wijkschouwen houden in alle dorpen om met elkaar 

knelpunten in kaart te brengen en op te kunnen lossen; 

 

8 

 

  we geven inwoners de mogelijkheid om te kiezen voor afkoppeling van de 

regenwaterafvoer en brengen samen met waterschappen in kaart welke 
stimuleringsmaatregelen we daar tegenover kunnen stellen; 

  we geven het onderhoud van openbaar groen en speeltoestellen waar kan terug aan 

de wijk, via wijkinitiatieven; 

  we nodigen bij aanbestedingen lokale ondernemers nadrukkelijk uit om in te 

schrijven. 
 

 
 

Sint-Michielsgestel blijft een financieel gezonde gemeente  

Na de kerntakendiscussie en de bezuinigingen van de afgelopen jaren, staat Sint-
Michielsgestel er financieel een stuk beter voor. Dat willen we graag zo houden. Daarom 
houden we vast aan een financieel sluitende begroting en een spaarpot met voldoende 
vermogen om risico’s te dekken. We berekenen geen inflatieverhoging meer voor de OZB 
zolang het financieel verantwoord is. Zo kunnen we nu en in de toekomst zorgen voor 
minimaal gelijkwaardige voorzieningen voor iedereen die in onze gemeente woont en 
werkt.  

Dit gaan we in elk geval doen: 
  we zorgen dat inwoners en bedrijven vanaf 2020 ondanks de inflatie en een 
verwachte stijgende waarde van hun pand niet meer gaan betalen aan OZB, 
procentueel betekent dit een verlaging van de OZB; 

  we compenseren verenigingen gedeeltelijk voor de stijging van de OZB in de 

afgelopen bestuursperiode via het subsidiebeleid; 

  we compenseren verenigingen voor de kosten van een verplichte Verklaring Omtrent 

Gedrag (VOG); 

  we stellen bij wijze van proef in 2019 een budget beschikbaar voor verenigingen ter 

compensatie van legeskosten bij het organiseren van evenementen die bijdragen aan 
de leefbaarheid in onze dorpen;  

  we schaffen de hondenbelasting af per 1 januari 2019. 

 

Hier geven we ruimte: 
  we werken samen met een raadswerkgroep aan de ontwikkeling van de begroting, 

en evalueren de online variant; 

  we onderzoeken het instellen van wijkbudgetten, waarbij we onderhoudstaken 

helemaal afstoten en het daarvoor benodigde geld ten goede laten komen aan de 
buurt. 

 

 

 
 
 

 

9 

 

3. Zó werken wij 

 
 
 
 

 
 
 
 
De gemeente Sint-Michielsgestel schept ruimte voor initiatief, staat dicht bij mensen en 
zorgt voor hen die het nodig hebben. 
  
De samenleving verandert en wij veranderen mee. Dat moet ook wel, want inwoners en 
ondernemers stellen ons nieuwe vragen. Ze willen meer inspraak, zelf aan het roer blijven 
en komen op allerlei manieren op voor hun belangen.  We laten hen zien waar de 
mogelijkheden liggen. We zijn faciliterend en ondersteunend. We werken van buiten naar 
binnen. Wat belangrijk is voor onze inwoners en ondernemers, is belangrijk voor ons en 
daarom geven we ruimte en werken we mee aan hun initiatieven. 
 
1.  Het College 
De kernwaarden van de gemeente Sint-Michielsgestel laten zien waar we voor staan. 
Dichtbij, duidelijk en op maat. Het college staat meer tussen dan boven de mensen en 
organisaties. Het college denkt, net als de ambtelijke organisatie, van buiten naar binnen en 
gaat actief op zoek naar kansen en mogelijkheden. Het college is en handelt integer, open, 
transparant, respectvol en collegiaal. De leden voeren een open debat binnen het college, 
maar treden als één naar buiten.  
 
2.  College en inwoners 
We hebben er in dit coalitieakkoord al het nodige over gezegd: via burgerparticipatie en 
inwonerinitiatieven geven we graag ruimte aan onze inwoners, bedrijven en 
maatschappelijke instellingen in onze gemeente.  
We gaan graag in gesprek over wat we voor elkaar kunnen doen. We zijn eerlijk over wat 
niet kan, maar kijken vooral naar wat wel kan. Zo komen we samen verder.  
 
3.  College en gemeenteraad 
Het college hanteert een open politiek naar de raad. Ideeën en initiatieven van raadsfracties 
(coalitie én oppositie) die goed zijn voor de gemeente Sint-Michielsgestel of één van haar 
dorpen, wil het college onderzoeken en omarmen. Het college wil er zijn voor alle inwoners 
en dus ook voor alle raadsfracties.  
 
4.  College en MijnGemeenteDichtbij 
De gemeente Sint-Michielsgestel werkt nauw samen met Boxtel. De ambtenaren van deze 
twee gemeenten zijn in dienst bij de fusieorganisatie MijnGemeenteDichtbij. Sint-
Michielsgestel en Boxtel hebben allebei wel een eigen gemeentebestuur. Waar mogelijk 
werken we samen met Boxtel aan projecten. Zo zorgen we ervoor dat werk niet dubbel 
gedaan wordt, zijn we minder kwetsbaar en leren we van elkaar. Komende jaren willen we 
de samenwerking op allerlei terreinen verder uitbreiden. We staan achter de ambitie van 
onze ambtelijke organisatie op het gebied van dienstverlening, ICT en personele 
uitbreiding.  
 
5.  College en de regio 
Als het gaat om samenwerking doen we dat niet alleen met Boxtel. Ook in de regio hebben 
we samenwerkingspartners. AgriFood Capital, de 5 van de Meierij, Beware, Het Groene 
Woud, het Van Gogh Nationaal Park en de Zuidelijke Waterlinie zijn er daar een aantal van. 
Ook op het gebied van openbare orde en veiligheid staan we er niet alleen voor in Sint-
Michielsgestel. Voor het college is deze regionale samenwerking van groot belang.  
 

 

10 

 

6.  Coalitieakkoord en uitvoeringsprogramma 
Het coalitieakkoord van de gemeente Sint-Michielsgestel vormt de grondslag voor wat we 
gaan doen in de bestuursperiode van 2018 tot 2022. Dit werken we verder uit in een 
uitvoeringsprogramma. Totdat de raad anders besluit blijven geldende visie- en 
beleidsnota’s en gemeentelijke regelgeving van kracht. 

 

 

11 

 

 

4. College en portefeuilleverdeling 

 
 
 
 

ICT 

Intergemeentelijke samenwerking 
Internationale betrekkingen 

 
 
Het college bestaat uit de burgemeester en 4 wethouders. De gemeentesecretaris maakt als 
adviseur deel uit van het college en heeft ook zitting in de directie van 
MijnGemeenteDichtbij, de ambtelijke fusieorganisatie met de gemeente Boxtel. 
 
Burgemeester Jan Pommer: 
  Openbare orde en veiligheid, brandweer, crisisbeheersing en rampenbestrijding 
  Bevolking, burgerlijke stand en verkiezingen 
  Handhaving 
  Algemeen juridische zaken en rechtsbescherming  
  Rekenkamer, controlfuncties en bedrijfsvoering 
  MijnGemeenteDichtbij 
  Bestuurlijke vernieuwing 
  Human Resources 
  Crisiscommunicatie, interne communicatie 
  Representatie 
 
  Ketenaanpak’ Personen met verward gedrag’ 
 
 
 
Wethouder Ed Mathijssen (PPA : 1 fte, 1e loco-burgemeester): 
  Coördinerend wethouder sociaal domein 
  Financiën (incl. WOZ) 
  Ruimtelijke ordening en archeologie  
  Landelijk gebied 
  Vergunningen en Toezicht 
  Participatiewet 
  Omgevingswet 
  MijnGemeenteDichtbij 
 
Wethouder Lianne van der Aa (CDA: 1 fte, 2e loco-burgemeester) 
  Coördinerend wethouder leefbaarheid 
  Volkshuisvesting 
  Verenigingen, sport en subsidies 
  Kunst en cultuur 
  Maatschappelijk vastgoed, onderwijshuisvesting 
  Onderwijs 
  Economische Zaken (inclusief AgriFood Capital) 
  Grondexploitaties 
  Communicatiebeleid  

 

Wethouder Bart van de Hulsbeek (VVD: 0,6 fte, 3e loco-burgemeester) 
  Coördinerend wethouder Duurzaamheid 
  Mobiliteit, verkeer en vervoer 
  Beheer en onderhoud, openbare werken  
  Water 
  Milieu en afval 
 

Jeugdzorg 

 

12 

 

Wethouder Peter Raaijmakers (PPA: 0,6 fte, 4e loco-burgemeester) 
  Coördinerend wethouder burgerparticpatie  
  Bewonersinitiatieven (wijkmakelaars) 
  Doedemocratie 
  WMO 
  Welzijn en volksgezondheid 
  Recreatie en toerisme 
  Erfgoed 
 
Gemeentesecretarissen (a.i) 
Ton Hanegraaf – adviseur college 
Fred van der Pennen – directie MGD 
 

 

 

13 

 

5. Vaststelling coalitieakkoord 

 

 
 
 
 

  Rick Groetelaers 

 

 

Peter Raaijmakers  

 
 
 
 
Aldus vastgesteld door de PPA, het CDA en de VVD. 
Sint-Michielsgestel, 25 april 2018 
 
 
 
 
 
 
Namens de PPA: 
 
 
 
 
 
 
Ed Mathijssen 
 
 
 
 
 
 
Namens het CDA: 
 
 
 
 
 
 
Lianne van der Aa 
 
 
 
 
 
 
Namens de VVD: 
 
 
 
 
 
 
Bart van de Hulsbeek 
 

Kirk den Otter 

 

Nico  Prevoo 

 

14 

