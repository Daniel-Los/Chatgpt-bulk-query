 

 

 

 

0 

 

Inleiding 

 
 
 
 
Bij de coalitievorming hebben we gezocht naar een coalitie die goed geworteld is in onze 
samenleving. Met een coalitie van PPA, CDA en GroenLinks/PvdA zijn we ervan overtuigd 
een goede afspiegeling te hebben gevonden van wat er leeft onder de inwoners van onze 
dorpen. Een mix van partijen, die met 13 van de 21 raadszetels een stevige basis heeft 
onder de kiezers in onze gemeente.   
 
Er ligt een flinke opdracht 
Het nieuwe college krijgt de komende jaren een flinke opdracht mee. Er liggen grote 
maatschappelijke opgaven voor ons op het gebied van wonen en duurzaamheid. We vinden 
het belangrijk dat iedereen die dat wil, mee mag praten en mee kan doen. Maar ook dat we 
met elkaar verantwoordelijkheid nemen voor mensen die zorg nodig hebben. Een flinke 
uitdaging in de wetenschap dat op financieel gebied de bomen niet tot in de hemel groeien 
en ook de organisatie die het werk moet uitvoeren krap bemeten is.  
Deze uitdagingen gaan we aan met een mix van ambitie, creativiteit en realisme. Met een 
college van burgemeester en wethouders waarin jeugdig elan is gekoppeld aan kennis en 
ervaring. Een college met een goede spreiding over onze dorpen. Een college dat samen 
met u actief op zoek gaat naar kansen. En ze graag samen met u benut. Zo vergroten we de 
kracht van onze dorpen. 
 
Drie thema’s, twee randvoorwaarden 
In de komende jaren werken we graag samen met u aan drie belangrijke thema’s. 

1. 
2. 
3. 

 Goed voor nu: wonen, werken en verkeer. 
 Goed voor later: duurzaam en integraal. 
 Goed voor elkaar: iedereen kan mee doen. 
   

Deze thema’s vormen de rode draad in ons bestuursakkoord, maar ook in de ambities die 
we als collegeleden gezamenlijk hebben. Daarbij hebben we twee randvoorwaarden 
opgenomen: een sluitende begroting én voldoende capaciteit om het werk uit te voeren. Zo 
koppelen we ambities aan realisme en haalbaarheid. 
 
Samen de schouders eronder 
In de komende bestuursperiode kijken we natuurlijk wat er op korte termijn moet 
gebeuren in onze gemeente. Maar we hebben ook en nadrukkelijk oog voor de verdere 
toekomst. Dat zal visie, durf en lef vragen. Moeilijke besluiten gaan we niet uit de weg, 
maar we nemen ze als dat mogelijk is na samenspraak met u. We nodigen u uit om er 
samen met ons de schouders onder te zetten. Denk mee, praat mee, doe mee! De kracht 
van onze dorpen zit namelijk in de mensen. Met elkaar benutten en versterken we die 
kracht, zodat onze dorpen leefbaar zijn en blijven! 
 
Het bestuursakkoord  
Het bestuursakkoord van de gemeente Sint-Michielsgestel vormt de grondslag voor wat 
het college van Burgemeester en Wethouders gaat oppakken in de bestuursperiode 2022-
2026. We werken dit bestuursakkoord op korte termijn verder uit in een 
uitvoeringsprogramma.  
 
6 mei 2022, 
PPA,  CDA, GroenLinks/PvdA 
                
 

 

 

 

 

 

1 

 

 

 

Goed voor nu:  
 
wonen werken en verkeer 
 
 
 
Het leven moet goed zijn in de dorpen van Sint-Michielsgestel. Onze inwoners, van jong 
tot oud, moeten goed en veilig kunnen wonen, werken en verblijven in onze gemeente.  
 
 
Onze opgave 
Onze gemeente is een fijne gemeente om te wonen, mede vanwege de werkgelegenheid en 
de voorzieningen in de omliggende grote steden. Dit heeft wel tot gevolg dat ook mensen 
van buiten graag in onze dorpen willen wonen. De ruimte op de woningmarkt is echter 
zeer beperkt. De vraag naar woningen, ook van onze eigen inwoners, is erg groot. Er is 
grote behoefte aan zowel sociale woningbouw als koopwoningen. Alleen met creatieve 
oplossingen kan de woningmarkt toegankelijk worden gemaakt. Denk dan aan nieuwe 
woonvormen, maar ook aan voortzetting van een instrument als de starterslening.  
Om een fijne woongemeente te blijven hebben we de regio hard nodig. Actueel is het in 
voorbereiding zijnde Verstedelijkingsakkoord van de regio ’s-Hertogenbosch. Hierbij gaat 
het ook over waar en in welke vorm er gebouwd gaat worden. De druk tot bouwen is groot, 
zowel in de regio als in onze dorpen. We willen een bijdrage leveren aan verschillende 
regionale opgaven, zodat we met onze eigen bouwopgave niet alleen bijdragen aan de 
kwaliteiten van onze dorpen, maar ook van meerwaarde zijn op het gebied van 
woningbouw, bereikbaarheid, natuur en landschap en voorzieningen voor de regio. 
Onze dorpskernen hebben een hoog voorzieningenniveau. Er ligt een uitdaging om met 
elkaar kritisch te kijken naar de structurele kosten versus het maatschappelijk rendement 
van onze maatschappelijke voorzieningen. 
Voor veel van onze inwoners staan verkeersveiligheid en bereikbaarheid hoog op de 
wensenlijst. Ook wij vinden dit belangrijk. Het steeds toenemende verkeer betekent dat er 
moet worden geïnvesteerd in verkeersmaatregelen in de dorpen. Er zijn zowel 
maatregelen voor de korte termijn als voor de lange termijn nodig om het 
verkeer in en tussen de dorpen in goede banen te geleiden. Ook hier ligt een 
uitdaging, omdat verkeersmaatregelen kostbaar zijn.  
Ook het bewaken van de veiligheid van inwoners in het algemeen 
is een opgave waar we voor staan. Ondermijnende criminaliteit 
raakt ook onze lokale gemeenschap. De aanpak van 
ondermijning en georganiseerde criminaliteit is een zaak van 
lange adem en vergt een actieve samenwerking met onze 
partners om daarin succesvol te zijn.  
 
 
Onze ambities en afspraken 
Om ervoor te zorgen dat onze inwoners, van jong tot oud, goed en veilig kunnen wonen, 
werken en verblijven in onze gemeente, hebben we duidelijke afspraken gemaakt over 
uitbreiding van het woningaanbod, maar ook over een betere doorstroming op de 
woningmarkt. We zetten in op de woonbehoeften van met name jongeren, starters en 
ouderen. We koesteren en versterken ons mooie buitengebied. Tegelijk realiseren we ons 
dat de leefbaarheid van onze dorpen gebaat is bij een goede bereikbaarheid en 
verkeersveiligheid. Daarom pakken we ook op dit gebied de handschoen op.  
 
 

 

 

2 

 

Ambities 

 
 
1.  We versnellen op het gebied van woningbouw in al onze dorpen. 
2.  We kijken voor nieuwe locaties ook naar de randen van de huidige dorpen. Uitbreiding 
vinden we noodzakelijk omdat het aantal locaties waar inbreiding mogelijk is eindig is 
en ten koste gaat van groenstructuren en leefbaarheid. 

3.  In het overleg met de regiogemeenten over de woningmarkt nemen wij de kracht van 

onze dorpen steeds als uitgangspunt.  

4.  Het verenigingsleven is het cement van onze dorpen. We doen een extra inspanning 

om het fundament eronder te versterken en zo het leefklimaat in onze dorpen nog 
beter te maken.  

5.  We stimuleren de levendigheid van onze dorpen in samenspraak met lokale 

ondernemers. 

6.  We vinden een oplossing voor de 100.000 m2 agrarische bebouwing die de komende 10 

jaar vrij komt. 

7.  We stimuleren recreatie in het buitengebied en kiezen ervoor vorm en inhoud te geven 

aan dagrecreatie. 

8.  De verkeerssituatie in en tussen de dorpen gaan we verbeteren. Zowel op de korte(re) 

als op de lange(re) termijn. 

9.  Wij investeren in sterke maatschappelijke coalities met het oog op een weerbare lokale 

samenleving.  

 

 
 
 
1.  We maken een nieuwe woonvisie in 2022, waarin het thema woonzorg een prominente 

Afspraken 

plek krijgt. 

2.  We sturen erop dat over 4 jaar 600 woningen zijn toegevoegd aan de woningvoorraad 

of in voorbereiding zijn. 
a.  Van nieuwe woningen is 40% sociale woningbouw (huur/koop). In overleggen met 

initiatiefnemers en ontwikkelaars houden we aan die percentages vast. 

b.  We hebben bij nieuwe ontwikkelingen oog voor de combinatie wonen, zorg en 

welzijn.  

c.  We werken in principe mee aan woningsplitsing. 
d.  We zoeken naar mogelijkheden om er voor te zorgen dat eigen inwoners profiteren 

van het grotere woningaanbod. 

e.  We houden vast aan de starterslening, de zelfbewoningsplicht en het anti-

speculatiebeding.   

f.  We geven ruimte aan Collectief Particulier Opdrachtgeverschap. 

3.  We blijven investeren in voorzieningen om zo onze dorpen verder te versterken. We 
bereiden een raadsbrede discussie voor over de gewenste hoogte en de kwaliteit van 
het hele voorzieningenniveau versus de betaalbaarheid ervan.  
a.  In het najaar van 2022 beginnen we met de uitwerking voor de discussie hierover. 
b.  Voor de bibliotheken stellen we extra geld beschikbaar om de periode tot aan de 

raadsdiscussie te overbruggen. 

4.  We spannen ons extra in voor sport, gemeenschapshuizen, kunst en cultuur en de 

verenigingen. We vragen daarbij ook extra inspanningen van hun besturen en 
vertegenwoordigers.  
a.  Per gemeenschapshuis analyseren we in de komende twee jaar met een 0-meting 

de mogelijkheden om vast te stellen welke potentie nog niet benut is.  

b.  We maken werk van de vernieuwing van sportaccommodaties. 
c.  We verbreden de bestedingsmogelijkheden van het wijkbudget en we gaan 

onderzoeken of en hoe we de wijkmakelaarsfunctie verder kunnen versterken en 
uitbreiden. 

 

3 

 

d.  We zetten in op de waardering en ondersteuning van vrijwilligers.  En op het 

stimuleren van inwoners om vrijwilliger te worden. 

5.  We pakken het actieprogramma van de Economische visie weer op. Dit doen we samen 

met ondernemers. 
a.  We gaan centrummanagement definitief invullen. 
b.  We zetten in op een kwartiermaker voor de bedrijventerreinen (parkmanagement). 
c.  We zoeken een bedrijvencontactfunctionaris die ook aan aandacht besteedt aan 

verduurzaming van bedrijven en agrarische ondernemers. 

d.  We koppelen economische ontwikkeling aan toerisme en recreatie. Daar liggen nog 

kansen.  

6.  In 2023 hebben we beleid voor Vrijkomende Agrarisch Bebouwing.  

a.  Voor de invulling daarvan kiezen we voor een gebiedsgerichte benadering. Vooraf 

willen we daarbij goede handvatten bieden voor mogelijkheden en 
onmogelijkheden. 

b.  We bekijken de mogelijkheden van kleinschalige woonvormen in het buitengebied. 
c.  We versterken de groenstructuren tussen de dorpen. 

7.  We voeren de visie recreatie en toerisme actief uit.  
8.  We maken een integraal verkeersplan voor de hele gemeente. Dat moet in de 2e helft 

van de raadsperiode af zijn. Daarnaast:  
a.  Pakken we op korte termijn een aantal verkeersknelpunten aan.  
b.  Uit oogpunt van veiligheid en duurzaamheid ligt onze prioriteit bij fietsers en 

voetgangers. 

c.  We onderzoeken of en waar 30 km/u in de dorpen de verkeersveiligheid verbetert 

én haalbaar is. 

9.  Samen met keten- en netwerkpartners én met andere gemeenten in de regio voeren 

wij jaarlijks een aantal acties uit voor een veilige en leefbaardere samenleving. 

 

 

 

 

4 

 

Goed voor later:  
 
duurzaam en integraal 
 
 
 
Onze opgave 
Meer en meer werken we anders, consumeren we anders, verplaatsen we ons anders en 
gebruiken we andere energiebronnen. Toch wordt het grootste deel van de energie nog 
altijd opgewekt door fossiele brandstoffen. Met elkaar moeten we minder aardolie en gas 
gaan verbruiken om de nationale en regionale doelstellingen te halen. De opgave waar we 
voor staan is alleen haalbaar als iedereen meedoet. We moeten daarbij wel oog houden 
voor de betaalbaarheid. De duurzaamheids- en klimaatopgaven en de daarmee 
samenhangende ingrijpende veranderingen vragen om blijvende en integrale 
aanpassingen.  
Gemeenten spelen een belangrijke rol in het stimuleren van de warmte- en 
energietransitie. Samenwerking met (maatschappelijke) ondernemers is daarin belangrijk. 
Ook moeten we bewust zijn van het feit dat de samenwerking in de regio met de andere 
gemeenten en de provincie essentieel is. We kunnen het simpelweg niet alleen.  
Ook klimaatadaptatie is een belangrijk onderwerp. We krijgen meer te maken met 
weersextremen, zoals warme en droge zomers, die uitmonden in hittestress in de 
bebouwde kommen. We zien ook wateroverlast bij hevige regenbuien. Bovendien heeft 
onze gemeente bij extreem weer last van hoogwater in de Dommel en de Aa. Daardoor 
wordt de opgave voor waterberging nog groter..  
Als het gaat om duurzaamheid is ook ons afval een belangrijk onderwerp. Het ophalen en 
afvoeren van afval zal naar verwachting in de toekomst alleen maar (nog) duurder 
worden. Inwoners die hun afval goed scheiden helpen niet alleen mee om de afvalberg 
klein te houden en de kosten beheersbaar, ze dragen ook bij aan de circulaire economie 
(afval als grondstof). Toch zal het goed scheiden van afval waarschijnlijk niet beloond 
worden met lagere afvaltarieven. Naar verwachting zullen de vaste kosten van het 
afvoeren van afval namelijk blijven stijgen. We moeten inwoners echter duidelijk maken 
dat afval scheiden belangrijk blijft.   
Met de vastgestelde duurzaamheidsvisie en de wetenschap dat onze gemeente 
de ambitie heeft om 2040 klimaatneutraal zijn, staan we voor grote 
veranderingen in onze samenleving. Daar ligt echter ook een kans. Op 
dit moment loopt een traject om te komen tot een 
omgevingsvisie, die aangeeft hoe Sint-Michielsgestel er in 2040 
uit moet zien en die uitgaat van de kwaliteiten van onze 
gemeenten: fijn wonen in dorpen, die zijn gelegen in een groene 
omgeving in de nabijheid van de stad. Een goede integrale visie, 
waarin naast de verplichte omgevingsvisie ook het sociaal 
domein een belangrijke rol krijgt, kan op veel terreinen winst op 
leveren en duidelijke kaders scheppen voor de toekomst.  
 
Onze ambities en afspraken 
Om ervoor te zorgen dat het niet alleen nu, maar ook later goed wonen, werken en 
verblijven is in onze gemeente, moeten we stappen zetten. Vanuit een duidelijke visie gaan 
we het Sint-Michielsgestel van de toekomst vorm geven. We houden 2040 scherp in het 
vizier, maar we zijn niet blind voor de uitdagingen die nog op ons pad komen. We weten 
namelijk dat de wereld om ons heen snel kan veranderen. Dat hebben de afgelopen jaren 
ons wel geleerd. Dit alles vraagt flexibiliteit, zowel in de planfase als in de uitvoeringsfase. 
Waarbij we realistisch zijn over de beschikbaarheid van voldoende middelen van het Rijk 
om de klimaatdoelstellingen van 2040 te kunnen halen.  
Tot slot: De informatiesamenleving wordt gekenmerkt door overvloedige beschikbaarheid 
van data. We moeten een weg vinden om daar verantwoordelijk mee om te gaan. 

 

5 

 

Ambities 

 
 
1.  We halen de opgave uit de Regionale Energie Strategie (RES) in 2030.  
2.  We streven ernaar om in 2040 klimaatneutraal te zijn. We zijn ons er daarbij van 

bewust dat we dit mogelijk niet redden met het bestaande beleid en dat of forse extra 
investeringen nodig zijn, of dat we met onze ambitie wat moeten opschuiven in de tijd. 

3.  We nemen een actieve rol op ons om het thema duurzaamheid samen met onze 

inwoners, ondernemers en (maatschappelijke) instellingen op te pakken. 

4.  We zetten in op lokale maatregelen, maar kijken nadrukkelijk ook naar regionale 

samenwerking. Duurzaamheid houdt niet op bij de gemeentegrens. 

5.  Om de leefomgeving en de biodiversiteit te versterken en om CO2-uitstoot te 

compenseren zetten we in op uitbreiding van de natuur. 

6.  We verkleinen de afvalberg en zetten in op hergebruik van grondstoffen 
7.  We maken een integraal plan voor de toekomst (2040) van onze gemeente. Met daarin 

niet alleen ruimtelijke, maar ook sociale en maatschappelijke aspecten.   

 
 
1. 

 

Afspraken 

In 2040 willen we klimaatneutraal zijn. We realiseren ons dat we daarvoor 
medeafhankelijk zijn van de capaciteit van netbeheerders. En van de inzet van 
inwoners en bedrijven om energie te besparen. Tot 2030 willen we geen windturbines. 
Wel wekken we onder meer duurzame energie op door: 
a.  Zonnepanelen op de daken, zowel bij woningeigenaren, huurders als bij bedrijven. 
b.  De aanleg van zonnevelden in ons buitengebied (waar mogelijk), waar de 

zonneladder als sturingsinstrument gevolgd wordt.  

2.  We bekijken de opties die we uit kunnen werken. We denken daarbij bijvoorbeeld aan: 

a.  Circulair bouwen 
b.  Duurzaam vervoer in en tussen onze dorpen 
c.  Duurzamere landbouw 

3.  Als gemeente faciliteren en stimuleren we. 

a.  Vanuit onze voorbeeldfunctie verduurzamen we gemeentelijk vastgoed als 

onderwijsgebouwen, sportaccommodaties en gemeenschapshuizen.   

b.  We verdelen de lusten en de lasten. Bij grote duurzame ontwikkelingen als 

bijvoorbeeld een zonneveld, moet een groot aandeel tot stand komen via 
participatie (crowdfunding) van inwoners die vervolgens meedelen in de 
opbrengsten. 

c.  We laten zien hoe ver we zijn met het behalen van de doelstelling. We maken 

concreet wat we doen en hoeveel elke maatregel oplevert. 

4.  We zoeken de samenwerking met gemeenten in Noordoost Brabant en de RNOB 

(samenwerking tussen 11 gemeenten in 2 waterschappen) actiever op. We reiken de 
gemeente ’s-Hertogenbosch de hand om beter en in gezamenlijkheid op te trekken bij 
ontwikkelingen in het grensgebied.  

5.  Samen met partners op het gebied van natuur en landschap willen we de diverse 

natuurgebieden in en rond onze gemeente meer en beter met elkaar verbinden. We 
denken hierbij aan het versterken van ecologische verbindingszones en het meer 
invulling geven aan het Natuur Netwerk Brabant.  

6.  Voor de vermindering van restafval zetten we in op meerdere sporen: 

a.  We evalueren of vaker ophalen van gft afval leidt tot minder restafval. 
b.  We intensiveren de communicatie met inwoners en ondernemers over circulariteit, 

het beperken van afval én over de opbrengsten van beter afval scheiden. 

7.  De omgevingsvisie en het nog op te stellen document (sociaal/maatschappelijk) 

vormen samen de opvolger van het visiedocument Zieners 2025. 
   

 

6 

 

Goed voor elkaar:  
 
8.  .  
iedereen kan meedoen 
 
 
 
Onze opgave 
Onze dorpen kennen een goede sociale samenhang. Veel inwoners, verenigingen en 
initiatiefnemers zijn bereid iets voor de ander te doen. De komende periode willen we 
meer aansluiten bij de kracht van de samenleving en deze waar nodig versterken en 
ondersteunen. Op die manier geven we iedereen de kans om mee te doen.  
De vergrijzing neemt de komende jaren toe in onze gemeente en dat heeft invloed op de 
vraag naar zorg en op de woonbehoefte. Samenwerking met de professionele en 
vrijwilligers organisaties is nodig om te zorgen dat er voor de groeiende groep ouderen 
adequate huisvesting is, maar ook om te zorgen dat de zorg beschikbaar en betaalbaar 
blijft.  
Ook de zorg voor onze jeugd staat onder druk. Er is zowel een gebrek aan geld als aan 
personeel in de jeugdzorg. Dat terwijl goede en tijdige inzet van zorg erger kan 
voorkomen. Het wordt de uitdaging om de komende jaren nog meer de verbinding met het 
voorliggend veld te realiseren. Een andere uitdaging ligt op het gebied van 
onderwijshuisvesting. Bij De Bolster en het Elde-college staan we voor grote investeringen 
en ook andere scholen zitten krap in het jasje. Er is een realistische strategie nodig om 
(ver)bouw haalbaar te maken. 
Nu het economisch tij onzeker is, wordt de situatie er voor mensen met een kleiner 
inkomen en/of schulden niet eenvoudiger op. Een betere invulling aan de regierol van de 
gemeente helpt om armoede eerder op het spoor te komen en grote 
schuldenproblematieken te voorkomen. Daar is extra inzet voor nodig.  
De voorbije coronajaren hebben het belang van een goede gezondheid al te meer duidelijk 
gemaakt. Er wordt een groeiend belang gelegd bij de fysieke en mentale gezondheid. 
Samen met partners in het veld willen we hier extra werk van maken. Denk 
aan het versterken en verbreden van de aanpak tegen eenzaamheid en het 
stimuleren van een goede gezondheid en een goede levensstijl bij 
onze inwoners.  
Ook in onze gemeente is de huisvesting van statushouders 
actueel. We halen in samenwerking met de corporaties 
jaarlijks onze taakstelling, maar dit blijft een uitdaging 
vanwege het relatief lage aantal beschikbare huurwoningen. 
Hier bovenop komt de vraag om vluchtelingen op te vangen, 
op dit moment voornamelijk uit Oekraïne. 
Tot slot ligt er een opgave als het gaat om participatie. De 
Omgevingswet regelt dat inwoners tijdig betrokken moeten 
worden 
met een omgevingsdialoog als er een ontwikkeling is. Ook bij plannen van de gemeente of 
bij initiatieven vanuit de gemeenschap hebben inwoners een belangrijke rol. Een integraal 
participatiebeleid maakt duidelijk wat inwoners op al deze gebieden kunnen en mogen 
verwachten. En nog belangrijker: hoe ze mee kunnen doen. 
 
 
Onze ambities en afspraken 
De kracht van onze dorpen zit in de mensen. Als we de kracht van onze dorpen verder 
willen vergroten, moeten we er voor zorgen dat iedereen mee kan doen.  
 
 

 

 

7 

 

 
 
1.  We willen bijdragen aan gemeenschappen waar iedereen een plek heeft en iedereen op 

Ambities 

zijn of haar manier mee kan doen. 

2.  Als het nodig is dan zijn we er ook als gemeente voor diegenen die een beroep doen op 

formele zorg of ondersteuning. 

3.  Ieder kind in onze gemeente moet zijn of haar talenten kunnen ontwikkelen. 
4.  We gaan actief aan de slag met de bestrijding van eenzaamheid. 
5.  Samen met de instellingen en organisaties die actief zijn in het armoedenetwerk 

maken we werk van schuldenproblematiek en armoede. 

6.  Onze gemeente biedt de gevraagde woonruimte en faciliteiten op het gebied van zorg 

en welzijn voor statushouders en vluchtelingen.  

7.  We betrekken inwoners eerder en beter bij veranderingen in hun woon- en 

leefomgeving. Of het initiatief nu vanuit de gemeenschap, een ontwikkelende partij of 
de overheid komt. Iedereen die dat wil kan participeren. 
 

 
 
 
1.  We denken niet vanuit iemands beperking, maar kijken naar wat iemand wel kan.  
2.  Het sociaal domein is soms complex. Daarom moet de regierol en het integraal werken 

Afspraken 

in de gemeentelijke dienstverlening nog beter tot uiting komen. 
a.  We regelen dat de toegang tot zorg goed is en blijft. 
b.  Loket Wegwijs wordt beter vindbaar, herkenbaar en bereikbaar. 
c.  We gaan met wijkteams meer werken in en vanuit onze dorpen en wijken.  

3.  We bereiden ons samen met onze partners voor op de vergrijzing. 

a.  We kijken naar het anders organiseren van bestaande zorgvormen.  
b.  We zetten concrete stappen om de ouderen van nu en de ouderen van de toekomst 

beter voor te bereiden op het langer zelfstandig thuis wonen.  

c.  We werken in principe mee aan verzoeken voor het realiseren van een woning in 

een bijgebouw in de tuin voor mantelzorg. 

4.  Voor onze jeugd maken we de volgende afspraken: 

a.  We versterken de verbinding tussen en met welzijn, verenigingen en het onderwijs 

voor de vroegsignalering van problematieken bij onze jongeren. 

b.  Samen met huisartsen en de gemeentelijke toegang verbeteren we de weg naar 

professionele ondersteuning. De juiste zorg op de juiste plek en met innovatie en 
pilots andere manieren van ondersteuning ontwikkelen.   

c.  We herijken in 2022 het Integraal Huisvestings Plan voor onderwijshuisvesting en 

maken een realistische strategie om de opgave uit te kunnen voeren.  

5.  We willen proactief aan de slag en meer achter de voordeur komen. Zo voorkomen we 

ook dat kleine financiële problemen grote gevolgen krijgen.  
a.  We hebben extra aandacht voor verborgen armoede en de toenemende 

problematiek van werkende armen.  

b.  We stimuleren mensen naar betaald werk en/of een zinvolle daginvulling. 
c.  In onze dienstverlening staan het doel van de hulpverlening en de mens om wie 

het gaat centraal, de systeemwereld is hierbij dienend. 

6.  We voorzien, in samenwerking met de woningcorporaties, in de taakstelling voor de 

huisvesting van statushouders. Ook vluchtelingen vangen we, zo mogelijk, op.  
a.  De opvang van vluchtelingen doen we in samenwerking met de gemeente Boxtel en 

afgestemd op de vraag vanuit het Rijk.  

b.  We zoeken nadrukkelijk naar samenwerking met vastgoedbezitters. De gemeente 

heeft zelf geen vastgoed dat zonder grootschalige verbouwingen geschikt te maken 
is voor bewoning.   

 

8 

 

7.  We stellen in 2022 een Integraal Participatiebeleid op waarin afspraken en werkwijze 

zijn vastgelegd voor overheidsparticipatie, inwonerparticipatie en de 
omgevingsdialoog. Daarbij geldt: 
a.  Bij participatietrajecten worden de verwachtingen, de kaders en werkwijze vooraf 

gedeeld. Zo weet iedereen waar hij of zij aan toe is. Uitkomsten worden gedeeld 
met de mensen die meededen. 

b.  Vanuit een open houding laten we mensen mee participeren. 
c.  We benutten de kennis en kunde vanuit onze inwoners.  
d.  De omgevingsdialoog moet zorgvuldig gevoerd worden. We stellen een leidraad 

beschikbaar waarmee ontwikkelaars in staat zijn een goede omgevingsdialoog te 
voeren. 

 

 

 

9 

 

De randvoorwaarden: 
 
Geld en mensen 
 
 
Gemeentelijke financiën 
De gemeente staat er de eerste drie jaar van de nieuwe raadsperiode financieel goed voor. 
Maar er dreigen tekorten, omdat we in de toekomst (veel) minder geld van het rijk krijgen. 
Daarom blijven we behoedzaam en verantwoord met gemeenschapsgeld omgaan. We 
zorgen voor een duurzaam financieel evenwicht.  
Op dit moment is nog onduidelijk wat werkelijk de financiële ruimte voor nieuw beleid is 
in meerjarig perspectief. Dat komt door aangekondigde plannen van het nieuwe kabinet en 
door kostenstijgingen. De gemeente heeft desondanks veel noodzakelijke investeringen 
gedaan en gepland met telkens langere termijn gevolgen voor de beschikbare financiële 
ruimte. De komende periode houden we ook dit lange termijn evenwicht van onze 
gemeentelijke financiën scherp in beeld. 
Er is daarnaast ook een relatie tussen het voorzieningenniveau in onze gemeente en de 
hoogte van de lokale lasten. Hierover gaan we met de raad en met onze maatschappelijke 
partners in gesprek. 
 
 
Ambtelijke organisatie MijnGemeenteDichtbij 
Om de ambities van het hoofdlijnenakkoord en de bestaande gemeentelijke taken uit te 
kunnen voeren is voldoende ambtelijke capaciteit essentieel. We blijven vanwege goed 
werkgeverschap investeren in kwaliteit en kwantiteit van de ambtelijke organisatie 
MijnGemeenteDichtbij.  
Wij zetten onze schouders onder deze samenwerking een geven daarbij de directie van 
MGD mee om op doeltreffendheid en effectiviteit te sturen. Er moet synergie zijn tussen 
de ambitie van college en raad en uitvoering door MGD, op basis van haalbaarheid, 
capaciteit en realisme. We willen er komende bestuursperiode ook voor zorgen dat de 
gemeente haar afspraken beter en tijdig na komt, beter bereikbaar en aanspreekbaar is.  
 

 

 

10 

 

U en het college 
 
 
 
 
Wat mag u van het college verwachten?  
Als college van de gemeente Sint-Michielsgestel laten we graag zien waar we voor staan. 
Ons college is en handelt integer, open, transparant, respectvol en collegiaal. Zoals u van 
een betrouwbare overheid mag verwachten.  
Als college beseffen we dat de kracht van onze dorpen in de mensen zit. We kiezen 
nadrukkelijk voor verbinding met u om die kracht verder te versterken. Dit betekent dat 
we, net als de ambtenaren, van buiten naar binnen werken. We staan meer tussen dan 
boven de mensen, zijn zichtbaar en aanspreekbaar voor wie ons nodig heeft en gaan actief 
op zoek naar kansen en mogelijkheden om samen met u het leven in onze dorpen nog 
beter te maken.  
Ons college voert een open gesprek met iedereen die dat wil. Daar waar mogelijkheden 
zijn, geven we u de gelegenheid om mee te praten, mee te denken of wellicht mee te 
helpen met de uitvoering.  
We hebben als college oog en oor voor het belang van het individu en wegen dat af tegen 
het algemeen belang. We realiseren ons daarbij dat we soms keuzes moeten maken 
waarbij we het niet voor iedereen goed kunnen doen. Daar zijn we graag vooraf duidelijk 
over. Ook dan geldt dat we graag in gesprek blijven. We zijn eerlijk over wat niet kan, maar 
kijken graag samen naar wat er wél kan en wat daar voor nodig is. Zo komen we samen 
verder.  

 
 

Hoe werkt het college samen met anderen? 
De gemeenteraad 
De gemeenteraad stelt de kaders, het college voert uit, waarna de raad toetst of het goed 
gebeurd is. In een notendop is dat hoe de lokale democratie werkt. Binnen die duidelijke 
rolverdeling steekt het college nadrukkelijk de hand uit naar alle raadsfracties. Dit 
betekent dat ons college openstaat voor ideeën en initiatieven vanuit de samenleving en 
de gemeenteraad. We beoordelen plannen op de inhoud en niet op basis van wie ze indient. 
Het gaat ons om het belang van de gemeente Sint-Michielsgestel, onze inwoners en onze 
dorpen. Onze houding naar de gemeenteraad is open en constructief. We luisteren, 
onderzoeken en omarmen ideeën waar onze inwoners en dorpen beter van worden.   

 

MijnGemeenteDichtbij 
De gemeente Sint-Michielsgestel werkt nauw samen met de gemeente Boxtel in de 
ambtelijke organisatie MijnGemeenteDichtbij. Wij zetten onze schouders onder deze 
samenwerking. Waar mogelijk werken we samen met Boxtel aan projecten en beleid. Zo 
zorgen we ervoor dat werk niet dubbel gedaan wordt, zijn we minder kwetsbaar en leren 
we van elkaar.  

 

De regio 
Ook in de regio hebben we samenwerkingspartners. Deze samenwerkingen koesteren we, 
omdat we samen verder komen. Samen maken we echt verschil op het gebied van wonen, 
gezondheid, veiligheid en duurzaamheid. Maar ook als het gaat om economie, toerisme en 
recreatie liggen er kansen in de regionale samenwerking. Omdat we dan efficiënter 
kunnen werken, of omdat we kennis en ervaring toevoegen die we zelf niet hebben. Omdat 
we binnen een samenwerkingsverband veel sterker staan of simpelweg omdat we ons 
samen veel beter kunnen profileren. Het college gaat daarom nadrukkelijk op zoek naar de 
kansen die uit regionale samenwerking kunnen ontstaan voor onze gemeente, maar 
benadrukt ook de waarde die wij zelf kunnen bieden. 

 

11 

 

 
 

Portefeuilles 
 
 
 
Wie is uw aanspreekpunt in het college? 
 
Het college heeft de taken en ambities onderling als volgt verdeeld. Zo weet u precies wie 
uw aanspreekpunt is. 
 
Han Looijen 
Burgemeester 
 
  Openbare orde en veiligheid, 

brandweer, crisisbeheersing en 
rampenbestrijding 

  Bevolking, burgerlijke stand en 

verkiezingen 

  Opvang vluchtelingen en huisvesting 

statushouders 

  MijnGemeenteDichtbij 
  Handhaving 
  Algemeen juridische zaken en 

rechtsbescherming 

  Crisiscommunicatie, interne 

communicatie  
  Representatie 
 
  Human Resources 
  Rekenkamer, controlfuncties en 

ICT & informatieveiligheid 

bedrijfsvoering 

Intergemeentelijke samenwerking 
Internationale betrekkingen 

  Bestuurlijke vernieuwing 
 
 
 
 
Peter Raaijmakers 
Wethouder + 1e loco-burgemeester 
 
  Financiën en belastingen 
  Omgevingsvisie en herijking      

Zieners 2025 

Jeugd (zorg) 

  Erfgoed 
  Wmo 
 
  Participatiewet, minimabeleid  
  Welzijn en doelgroepenbeleid 
  Armoedebeleid 
  Volksgezondheid 
  Onderwijs en onderwijshuisvesting 
  Arbeidsmarkt 
 

Inburgering 

Lianne van der Aa 
Wethouder + 2e loco-burgemeester 
 
  Ruimtelijke ordening 
  Vergunningverlening 
  Transitie buitengebied  
  Omgevingswet 
  Verkeer en mobiliteit 
  Openbare ruimte en inrichting 
  Milieu en water 

 
 

Sam Goossens  
Wethouder + 3e loco-burgemeester 
(0,8 fte) 
 
  Volkshuisvesting 
  Duurzaamheid en energietransitie 
  Natuur & Landschap 
  Afval 
  Grondexploitaties 
  Communicatiebeleid 
 
 
 
Bert van Druenen 
Wethouder + 4e loco-burgemeester 
(0,8 fte) 
 
  Maatschappelijk vastgoed 
  Gemeenschapshuizen 
  Sport, verenigingen en subsidies 
  Economie, waaronder 

Inwonerparticipatie en initiatieven 

arbeidsmigranten, kermissen en 
markten 

  Toerisme en recreatie 
  Kunst en cultuur 
 
 
Gemeentesecretaris: 
Dirk van Eeten (per 01-07-2022) 
Anja Kooistra (a.i. tot 01-07-2022) 

 

12 

 

 

 

  Rick Groetelaers 

 

 

Bert van Druenen  

Ondertekening 

 
 
 
 
 
 
Aldus vastgesteld door de PPA, het CDA en GroenLinks/PvdA. 
Sint-Michielsgestel, 6 mei 2022 
 
 
 
 
Namens de PPA: 
 
 
 
 
 
 
 
Peter Raaijmakers 
 
 
 
 
 
 
Namens het CDA: 
 
 
 
 
 
 
 
Lianne van der Aa 
 
 
 
 
 
 
Namens GroenLinks/PvdA: 
 
 
 
 
 
 
 
Sam Goossens 
 

Adriaan van der Maarel 

Kirk den Otter 

 

 

13 

