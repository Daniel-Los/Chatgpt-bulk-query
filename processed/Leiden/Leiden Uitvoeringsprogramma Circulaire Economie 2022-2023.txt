Uitvoeringsprogramma Circulaire Economie 2022-2023 
 

In maart 2020 heeft de gemeenteraad van Leiden de Strategie Circulaire Economie 2020-2023 
vastgesteld. Kort daarop heeft het College aangegeven hoe aan deze doelen invulling gegeven wordt, 
door het Uitvoeringsprogramma voor de jaren 2020-2021 vast te stellen. In de bijlage vindt u de toen 
vastgestelde doelen, waarbij op hoofdlijnen van is aangegeven welke reeds behaald zijn. 

Na een tussenevaluatie die u hiervoor heeft kunnen lezen, of die u apart terug kunt vinden op [link], 
is de invulling voor de jaren 2022-2023 bepaald. Naast aanpassingen op basis van reeds behaalde 
doelen, zijn er ook meer algemene inzichten verwerkt in dit uitvoeringsprogramma. Zo zetten we 
komende jaren in op vier leidende principes: 

1.  Meer samenwerking organiseren  
2.  Het verhaal concretiseren  
3. 
Inspanningen prioriteren  
4.  Het goede waarderen 

Hieronder lichten we per thema toe hoe dit er uit ziet. Waar van toepassing zijn doelen bovendien 
uitgewerkt in een schema, meestal een Doelen-Inspanningen-Netwerk (DIN). Deze methode maakt 
flexibel sturen mogelijk door de doelen voor ogen te houden maar eventuele aanpassingen te 
accepteren in activiteiten die tot die doelen leiden. Daarmee draagt deze vorm bij aan de hiervoor 
gestelde principes: de interne samenhang is helderder, wat we willen bereiken is concreet en 
tegelijkertijd is er ruimte voor bijstelling. En het sturen met DINs is afgelopen jaren goed bevallen. 
 
Hierna lichten we toe wat de activiteiten worden op de thema’s 

a.  Circulair inkopen 
b.  Circulaire Bouw 
c.  Verwaarden van Materiaalstromen 
d.  Afval / Afvalpreventie 
e.  Communicatie 

 

 

A.  Thema Circulair inkopen 

 
Maatschappelijk Verantwoord Inkopen (MVI) is onderdeel van de Strategie Circulaire Economie, 
maar wordt niet opnieuw onderdeel van het uitvoeringsprogramma 2022-2023. Reden daarvoor is 
dat in het kader van MVI momenteel afronding van het Actieplan 2.0 plaatsvindt, waarmee de 
sturing op het thema wordt overgedragen aan een nieuw aan te stellen Concernadviseur 
Maatschappelijk Verantwoord Inkopen. Hiermee formaliseren we de route die afgelopen jaar al is 
ingezet en verhelderen we opdrachtgever- en opdrachtnemerschap. Verantwoordelijkheid voor de 
organisatiebrede opgave komt bij concern te liggen, vanuit opgave circulaire economie dragen we bij 
aan de circulaire doelen. 
 

 

 
De bijdrage aan het nieuwe Actieplan (1.1) wordt nog getrokken vanuit Circulaire Economie 
gedurende de inwerktijd van de nieuwe concernadviseur (2.1). Daarna volgt nog afronding van de 
formele overdracht (2.2), waarna de taak vanuit Circulaire Economie zich alleen nog op het 
onderwerp circulair inkopen zal richten. De bijdrage daaraan bestaat uit advisering over circulaire 
kansen in inkooptrajecten die vanuit de MVI-portefeuille geselecteerd zijn (4.2), evenals het actief 
adviseren over inkooptrajecten waar vanuit circulair wellicht een grote winst behaald kan worden en 
die daarom mogelijk geselecteerd zouden moeten worden (4.1). Een voorbeeld van dat laatste zijn 
bijvoorbeeld onze eigen koffiebekers waar in 2022 een alternatief voor gezocht wordt. 
Het doel is uiteindelijk dat er intern meer sturende werkprocessen zijn die de activiteiten uit doel 4 
langzaam overbodig maken. Dat betekent dat beleidskaders mogelijk moeten worden aangepast 
(3.2). Indien nodig kan ook worden bijgedragen aan de bestuurlijke besluitvorming hieromtrent (3.3). 
En kunnen we bijdragen aan de analyse van effecten, bijvoorbeeld op CO2-reductie, milieukosten of 
levensloopanalyses (3.1). 
Hiermee heeft het thema ‘circulaire inkoop’ grote relaties met het thema ‘circulaire bouw’, waarbij 
het ook vaak om werkprocessen richting een inkooptraject gaat. 
 
 

 

 

B.  Thema Circulaire bouw 

 

 
1.  Landelijke versterkte samenwerking op circulair bouwen 

 

1.1 Deelname City Deal Circulair en Conceptueel Bouwen 
Door samen met de vier Leidse woningcorporaties deel te nemen aan deze City Deal, werken we 
gezamenlijk op landelijk niveau aan het integreren van de doelstellingen op de woningbouwopgave 
en circulaire bouw.  
 
1.2 Deelname Nationaal Betonakkoord  
Beton is momenteel in volume het meest gebruikte materiaal in de bouwsector en beslaat gemiddeld 
zo’n 60-80% van het materiaalgebruik van alle bouwwerken. Daarnaast kent beton door de 
toepassing van cement een erg hoge milieudruk per m3. Door aan te sluiten bij het nationale 
Betonakkoord zet gemeente Leiden, als opdrachtgever in de bouwketen, zich actief in voor het 
verduurzamen van de betonsector. 
 
1.3 Verbeterde samenwerking met G40, uitwisselen kennis en ervaringen 
Niet alleen gemeente Leiden werkt aan de circulaire bouwdoelen; zo ook vele andere gemeenten in 
Nederland. Het doel voor 2022 is om meer focus te leggen op het samenwerken met deze 
gemeenten zodat we gezamenlijk sneller onze doelen bereiken. 
 

2.  Regionaal versterkte samenwerking op circulair bouwen 

2.1 Deelname CirkelstadRegio-071 
Onder de vlag van Economie071 werkt gemeente Leiden samen met gemeenten Katwijk, Oegstgeest, 
Voorschoten, Zoeterwoude en Leiderdorp aan het thema circulaire bouw als CirkelstadRegio-071. Er 
worden regionale kennissessies verzorgd en ervaringen met elkaar gedeeld.  

 
2.2 Opvolging prestatieafspraken woningcorporaties 
Circulaire bouw is een nieuw onderwerp bij de prestatieafspraken woningcorporaties van 2020-2025. 
Hierbij is er gekozen om samen een lerend netwerk op te zetten en minstens één project per jaar per 
woningcorporatie uit te vragen inclusief het thema circulair bouwen. 
 
2.3 Onderzoeken samenwerking regionale (bouw)bedrijven 
De transitie naar een volledige circulair bouweconomie kunnen wij als gemeente niet alleen. Hier 
hebben we alle partijen in de stad en daaromheen nodig. Maar hoe bereik je regionale 
bouwbedrijven? En hoe zorgen we ervoor dat ook zij een actieve rol pakken?   
 
2.4 Deelname Betonketen BouwCirculair 
Beton is één van de meest gebruikte bouwmaterialen in Leiden en beslaat zo’n 60-80% van een 
bouwwerk. Bij het nationaal Betonakkoord zetten we de strategische lijnen uit op nationaal niveau. 
Door aan te sluiten bij de regionale Betonketen van Bouw Circulair, zetten we een extra stap in het 
realiseren van de toepassing van CO2-arm en circulair beton. Zo worden er bijeenkomsten 
georganiseerd waarin leden uit alle geledingen van de betonketen kennis uitwisselen over duurzaam 
inkopen van beton.  
 
2.5 Deelname Asfaltketen BouwCirculair 
De Leidse openbare ruimte vraagt gemiddeld 240 miljoen kg materiaal per jaar. Het overgrote deel 
bestaat uit beton (43%) maar wordt op de voet gevolgd door asfalt (39%). Niet gek als je weet dat 
90% van alle materiaalvraag voor de Leidse Openbare Ruimte voorkomt uit één domein: 
Verhardingen. Door aan te sluiten bij de Asfaltketen van BouwCirculair zetten we een eerste stap 
naar het realiseren van CO2-arme en circulaire asfaltering.  
 
2.6 Opzetten marktverkenningsbijeenkomsten Openbare Ruimte 
Eén van de acties die voort kwamen uit het project Circulaire Openbare Ruimte is het organiseren 
van marktverkenningssessies. Zo weten we beter wat de markt kan bieden en werken we samen met 
de markt aan onze duurzaamheids- en circulariteitsdoelen.  
 

3.  Externe kennisdeling en communicatie 

3.1 Externe communicatie en marketing strategie opzetten en uitvoeren – Doelgroep bedrijven 
Bedrijven zijn heel belangrijk in de transitie naar een circulaire (bouw)economie. Door toenemend op 
de juiste manier te communiceren over onze eigen circulaire doelstellingen en resultaten, willen we 
anderen inspireren dit voorbeeld te volgen. 
 
 

 

3.2 Externe communicatie en marketing strategie opzetten en uitvoeren – Doelgroep 
(semi)overheden 
Wanneer je meer communiceert met andere (semi)overheden over welke acties je uitvoert, waar je 
tegenaan loopt en waar je meer vanaf wilt weten, des de groter de kans dat waardevolle 
samenwerking kan ontstaan.  

3.3 Externe communicatie rondom hergebruik van materialen in de openbare ruimte 
Doordat we steeds meer invulling geven aan de ambitie om 100% circulair uit te vragen bij 
gemeentelijke bouwprojecten vanaf 2023, hergebruiken we materialen ook steeds meer. Om ervoor 
te zorgen dat hergebruik in de openbare ruimte positief wordt ontvangen, willen we hier een 
communicatiestrategie voor opzetten en uitvoeren.  
 

4.  Interne kennisontwikkeling, -deling en communicatie 

4.1 Interne communicatiekanalen gebruiken  
Het informeren en inspireren van collega’s, bijvoorbeeld voor het delen van goede voorbeelden op 
de Intranetpagina of door collega’s op de hoogte te houden van de vorderingen op het thema door 
het inzetten van de interne duurzaamheidsnieuwsbrief.  
 
4.2 Ontwikkelen filmpje Circulaire Openbare Ruimte 
Vanaf april tot en met november 2021 hebben 60 collega’s integraal gewerkt aan het project 
Circulaire Openbare Ruimte. Hierbij werd gekeken per beheerdomein 1) wat 100% circulair is, 2) 
welke acties we hiervoor moeten uitvoeren en 3) wie welke actie onder zijn/haar hoede neemt. Om 
deze acties breder onder de aandacht te brengen binnen de organisatie, zorgen we voor een 
informatief filmpje.  
 
4.3 Kennisdeling over MKI 
MKI is de afkorting voor de MilieuKostenIndicator. Deze voegt alle relevante milieueffecten van een 
(bouw)project samen, uitgedrukt in euro’s. Bij alle uitvragen met beton wordt MKI al toegepast (door 
aansluiting Betonakkoord), maar dit gaan we steeds meer doen (actie uit project Circulaire Openbare 
Ruimte). Daarom is het belangrijk dat de juiste kennis bij de juiste mensen in de organisatie landt.  
 
4.4 Doorontwikkelen monitoringssysteem 
Om te kunnen bepalen of we op de juiste koers zitten betreffende de circulaire bouwdoelstellingen, 
is goede monitoring randvoorwaardelijk. Na het opzetten van een basissysteem wordt dit in januari 
getest voor projecten in de openbare ruimte. Na eventuele aanpassingen, is het doel om het systeem 
te implementeren in het standaard werkproces.  
Wanneer dit een succes blijkt te zijn, zal ook het monitoringssysteem voor burger- en utiliteitsbouw 
doorontwikkeld worden.  
 
4.5 Periodieke evaluatie op voortgang circulaire economie in projecten en eventuele bijsturing 
Kwantitatief en kwalitatief bijhouden hoe de circulaire werkprincipes worden vertaald naar projecten 
is belangrijk (monitoring). Maar belangrijker nog is de vraag wat je met deze informatie doet. Door 
projecten dieper inhoudelijk en procesmatig te evalueren, streven we naar continue verbetering.  
 
4.6 Samenwerking met Universiteit Leiden  
We werken samen met Universiteit Leiden onder de noemer ‘kennisatelier’, ofwel Sustainable Cities 
Hub. Via die route brengen we actuele vraagstukken van de gemeente in als potentiële scriptie-
onderwerpen van studenten. Daarnaast loopt via de LDE-samenwerking (tussen de universiteiten van 
Leiden, Delft en Rotterdam) een nog integraler onderzoekstraject waarin zo’n 10 studenten 
verschillende facetten van een potentiële circulaire bouwhub in de regio onderzoeken. Dit traject 
wordt begeleid door gemeente Leiden, gemeente Alphen aan den Rijn, provincie Zuid-Holland, het 
Economic Development Board Alphen e.o. en Bouwend Nederland. 

 
4.7 Samenwerking met kennisinstellingen 
Naast de samenwerking met de Universiteit Leiden, houden we ook ruimte voor (afstudeer)stagiaires 
vanuit andere kennisinstellingen. Binnen en buiten gemeente Leiden. Hun frisse blik en nieuwe 
kennis helpt ons vooruit in het circulaire denken.  
 
4.8 Escaperoom 
Wanneer de maatregelen rondom COVID-19 dit weer toelaten, zal de escaperoom na een succesvolle 
zomer opnieuw geopend worden voor collega’s. Daarmee blijft het een mooi middel om de kennis 
over een circulaire economie in onze organisatie te vergroten.  
 

5.  Intern beleid maken zodat de gemeente “100%” circulair uitvraagt vanaf 

2023 

5.1 Projectbegeleiding 
Doorlopende activiteit vanuit het opgaveteam circulaire bouw is de begeleiding in lopende 
bouwprojecten waar het thema onderdeel van is. Bijvoorbeeld door deel te nemen in 
beoordelingscommissies bij aanbestedingen of het meedenken in het initiatieproces.  
 
5.2 Praktijkervaring opdoen “pilot”-projecten 
Idealiter testen we eerst mogelijk nieuw beleid uit op een aantal eigen projecten voordat dit als 
geldend wordt gesteld voor alle bouwprojecten. Daarom besteden we tijd aan het identificeren, 
opzetten en volgen van verscheidene “pilot”-projecten.  
 
5.3 Onderzoek materiaalwisselplaats 
Hergebruiken van straatmateriaal scheelt 80% van de totale CO2-uitstoot ten opzichte van nieuw 
materiaal. We hergebruiken al steeds meer in de openbare ruimte. Echter wordt een tijdelijke 
materiaalwisselplaats gemist om dit (meer) vanzelfsprekend te kunnen maken. In 2022 onderzoeken 
we voor welke materialen/objecten we een gemeentelijke materiaalwisselplaats zouden willen 
organiseren, hoe dit er fysiek uit zou moeten zien en welke locatie daarvoor geschikt is. Dit is ook één 
van de acties resulterend uit project Circulaire Openbare Ruimte (COR).  
 
5.4 Onderzoek en inrichten materialenpaspoort 
Om zo veel mogelijk hoogwaardig hergebruik te bevorderen van vrijkomende materialen en 
objecten, is het belangrijk om te weten wat er vrij komt bij herinrichtingen. Hiervoor is data, in de 
vorm van een dergelijk materialenpaspoort, onmisbaar. In 2022 onderzoeken we per beheerdomein 
wat er nodig is om hoogwaardig hergebruik te bevorderen, welke data en software nu beschikbaar is, 
en wat er dan wellicht nog anders ingericht zou moeten worden. Ook dit een actie resulterend uit 
project Circulaire Openbare Ruimte (COR).  
 
 

5.5 Opzet en uitvoering aanpak gemeentelijk Grondzaken en Vastgoed 
De ambitie om als gemeente 100% circulair uit te vragen vanaf 2023 is geldend op alle gemeentelijke 
bouwprojecten. Zo ook voor de projecten in de B&U-sector. In samenwerking met de afdeling 
Vastgoed en Grondzaken starten we een project op lijkend op Circulaire Openbare Ruimte om te 
bepalen wat 100% circulair is voor deze soort projecten, welke acties hiervoor uitgevoerd moeten 
worden en wie welke rol daarin heeft.  

 
5.6 Opzetten vakgroep MKI 
Naast kennisdeling over MKI (actie 4.3) wordt er komend jaar ook een vakgroep MKI opgericht. Dit 
zijn collega’s bij in ieder geval de afdelingen Stadsingenieurs en Duurzame Leefomgeving die worden 
opgeleid om als expert MKI te kunnen fungeren. Zo kun je als expert MKI berekeningen maken, weet 
je waar de zwaartepunten liggen, hoe deze duurzamer kunnen worden en ben je vraagbaak voor 
projecten.  
 
5.7 Organiseren kennissessie circulair ontwerpen 
Ontwerpers fungeren als spil in het circulair uitvragen van een project. Er wordt niet alleen bepaald 
hoe het eruit moet komen te zien, maar ook met wat voor soort materiaal en op welke manier het 
project kan worden gerealiseerd. Om de ontwerpers handvatten te geven hoe je duurzaam en 
circulair ontwerpt (o.a. gebaseerd op MKI berekeningen) organiseren we vanuit circulaire bouw een 
uitgebreide kennissessie.  
 
5.8 Circulaire werkprincipes integreren in Leids Projectmatig Werken 
Om circulair bouwen steeds meer een standaard onderdeel van de huidige werkprocessen te laten 
worden, voegen we het thema toe aan relevante stukken. Zo werden in 2021 o.a. de inkoopplannen 
bij beheer onder de loep genomen, het Handboek Kwaliteit Openbare Ruimte aangepast met 
circulaire tips en het afwegingskader aangescherpt.  
 

6.  Extern beleid maken vanaf nu en aanloop naar 2030 

6.1 Projectbegeleiding 
Zie actie 5.1 
 
6.2 Praktijkervaring opdoen (pilot)projecten 
Zie actie 5.2 
 

6.3 Onderzoek gemeentelijke mogelijkheden wet- en regelgeving derden (definitiefase) 
In 2022 starten we met een deskresearch over de mogelijkheden om ambities met betrekking tot 
circulaire bouw vast te leggen in lokale wet- en regelgeving. Het doel hiervan is om te onderzoeken 
wat de theoretische mogelijkheden zijn. Hiermee maken we een start met invulling geven aan het 
verzamelamendement RV21.0106.  
 
6.4 Strategie opzetten (onderzoeksvraag formuleren) circulaire woningbouwopgave 
Wanneer onderzocht is wat de theoretische mogelijkheden zijn voor lokale wet- en regelgeving, 
pakken we integraal door met het opzetten van een strategie. Hierin wordt opgenomen wat we 
verwachten praktisch te kunnen halen in 2022-2023.  
 
 

6.5 Opzetten kernteam circulaire woningbouwopgave 
Omdat een goede strategie en uitvoering valt of staat met de haalbaarheid, breiden we het circulaire 
woningopgaveteam uit met kennis uit verschillende invalshoeken. Zo is de ambitie om een kernteam 
te vormen met collega’s uit het ruimtelijke domein, ambtelijk opdrachtgevers en afdeling 
vergunningen.    

 
6.6 Landelijk samenwerkingspartners zoeken circulaire woningbouwopgave 
Gemeente Leiden is niet alleen in de zoektocht naar de mogelijkheden om circulaire bouw te 
verplichten voor andere partijen in de stad. Door kennis, tijd en financiën te bundelen waar mogelijk, 
pogen we zo efficiënt mogelijk te werk te gaan.  
 
6.7 Klankborggroep samenstellen circulair bouwbeleid voor derden 
Wanneer er eenmaal een beleidsplan ligt op het gebied van circulair bouwen voor de hele stad, 
wordt dit eerst getoetst aan een klankbordgroep voordat we met besluitvorming starten. Deze 
klankbordgroep bestaat uit ketenpartners in de bouw, zoals woningcorporaties, andere 
ontwikkelaars en bouwbedrijven. We onderzoeken of het Leidse Stadspact hiervoor een mogelijke 
vorm kan zijn waarop aangehaakt kan worden.  
 
6.8 Uitvoering geven aan strategie circulaire woningbouwopgave 
Wanneer er 1) theoretisch is onderzocht wat gemeentelijke mogelijkheden zijn, 2) er praktisch is 
nagedacht over ambities, doelen en inspanningen, en 3) deze zijn besproken met de stad, kan er 
uitvoering gegeven worden aan een circulaire woningbouwopgave.  

 

 

C.  Thema Verwaarden van materiaalstromen 

 

 

 
De toelichting vindt plaats aan de hand van de acties zoals beschreven bij de concrete doelen; in deze 
beschrijving wordt de link met de diverse inspanningen gelegd. 
 
1. Netwerk bijeenbrengen om elkaar te inspireren en verbinden 

Om het netwerk intensiever en gerichter bijeen te brengen worden er diverse bijeenkomsten 
georganiseerd. Allereerst zijn dit de twee stadsbrede pitchbijeenkomsten die voor de Subsidie 
Circulair Verwaarden worden gehouden in 2022 (1.1). Daarnaast organiseren we Leiden meets 
Circulair, een netwerkbijeenkomst waarbij de circulaire ervaringen van kennisdragers aan behoefte 
en interesse bij kennisvragers gekoppeld worden (1.2). Ook worden er bijeenkomsten georganiseerd 
voor een specifieke Leidse sector (1.3). In dezelfde lijn kunnen er rondom thema's waar energie zit bij 
ondernemers gerichte bijeenkomsten worden georganiseerd (1.4). Om inzicht te krijgen in de 
behoefte voor sector- of grondstofspecifieke bijeenkomsten zal het contact met de diverse 
ondernemersplatforms geïntensiveerd worden (zie ook punt 3). Tot slot blijven we alert op aandacht 
voor circulaire economie op bijeenkomsten binnen het bestaande netwerk, waarop we vanuit onze 
ambitie eenvoudig op aan kunnen sluiten en elkaar daardoor versterken (1.5). Al deze verschillende 
bijeenkomsten hebben tot doel het netwerk rondom circulaire economie flink te vergroten, om naast 
het contact met de koplopers te zorgen voor participatie van een brede en grote groep nieuwe 
ondernemers in de Leidse regio (1.6). 

 

 

2. Circulaire initiatieven de juiste ondersteuning bieden 

De gemeente wil graag haar rol pakken om de circulaire economie te ondersteunen. We zijn daarin 
nog lerend in welke rol er van de gemeente wordt verwacht, of en hoe we daar invulling aan kunnen 
geven. Om beter zicht te krijgen welke rollen de gemeente kan hebben om de transitie te versnellen, 
gaan we in 2022 door met de subsidie Circulair Verwaarden (2.1). Hierbij wordt informatie opgehaald 
waar initiatiefnemers, naast de financiële ondersteuning, nog meer behoefte aan hebben. In 2022 
wordt de subsidie geëvalueerd en zal besloten worden op welke manier de gemeente hier vervolg 
aan geeft (2.2; 2.4). Ook zal in beeld worden gebracht wat het effect is geweest op de Leidse 
economie, door het verstrekken van de subsidie aan de verschillende initiatieven (2.3). Daarnaast 
wordt bekeken hoe andere financierings- en ondersteuningsmogelijkheden hierbij kunnen worden 
ingezet; voortzetting onderzoek ERAC, zie hiervoor ook de tussentijds evaluatie (2.5). 

 
3. Versterkte relatie tussen de gemeente en Leidse ondernemersplatforms 

Zoals beschreven bij de tussentijdse evaluatie is er tot nu toe voor gekozen om geen focus aan te 
brengen binnen het thema verwaarden voor wat betreft sectoren, grondstofstromen of doelgroepen. 
De verantwoordelijkheid voor het bereiken van een circulaire economie in 2050 ligt echter niet alleen 
bij de overheden, cq. gemeente. Om de transitie de komende jaren kracht bij te zetten en verder te 
versnellen, komt de focus te liggen op de ondernemers. We zoeken hiervoor actief contact met de 
relevante ondernemersplatforms en overleggen hoe we de ondernemers het beste kunnen bereiken 
(3.1). Vervolgens is het noodzakelijk dat ze voor hun onderneming de stap naar een circulaire 
businesscase zetten. Om te werken aan een toekomstbestendige economie is daarbij niet alleen de 
circulaire winst van belang, maar ook het maatschappelijke doel dat de ondernemer ermee bereikt 
(3.2). Zoals onder punt 2 is beschreven, wordt onderzocht welke mogelijkheden de gemeente heeft 
om ondernemers te faciliteren en wat een verantwoordelijkheid is van een hogere overheid of dat 
deze verantwoordelijkheid elders ligt (3.3). 

 

4. Bredere kennis van de circulaire economie in Leiden 

Door de focus te leggen op ondernemers, is er behoefte aan het vergaren van relevante economische 
data, kwalitatief en kwantitatief. We willen beter grip krijgen op het effect dat de transitie naar een 
circulaire economie heeft op de Leidse economie, te beginnen bij de kernsectoren (4.1). Leiden heeft 
een sterke diensten-, onderwijs- en culturele sector en daarnaast een groot aandeel kleinschalig 
MKB. Hoe draagt de circulaire economie bij aan de toekomstbestendigheid van deze sectoren? Waar 
liggen kansen en uitdagingen?  

De werkgelegenheid in Leiden en de Leidse regio is de afgelopen decennia verschoven van een 
industriestad (doeners, makers) naar een stad voor (internationale) kenniswerkers (denkers). Dit 
heeft geleid tot een grotere segregatie in de stad en tevens een oplopend te kort aan technisch 
personeel. De maakindustrie wordt gezien als voorwaardenscheppend en kansrijk voor de circulaire 
economie. Onderzocht wordt hoe groot circulair ambacht in de Leidse regio is en waar kansen liggen, 
zowel qua stroom of sector en als ruimte, voor uitbreiding (4.2). Onderdeel hiervan is de uitwerking 
voor het Duurzaamheidsplein/ circulair ambachtscentrum dat in combinatie met de 2e Milieustraat 
gerealiseerd wordt. Ook zal ten behoeve van de circulaire maakindustrie gekeken worden hoe de 
relatie met opleiding en onderwijs gelegd kan worden. 

Ondernemers zouden ook meer kunnen profiteren van de gerenommeerde kennis over circulaire 
economie bij de kennisinstellingen, zoals beoogd wordt in het programma Stad als lab. Dit kan door 
vragen van ondernemers te koppelen aan onderzoek door studenten. Naast dat het tot nieuwe 

inzichten kan leiden bij ondernemers, krijgen studenten hierdoor een praktische kijk op circulair 
ondernemerschap (4.3). 

Tot slot willen we kennis ophalen bij, en uitwisselen met, andere gemeenten en overheden. Welke 
gemeentelijke netwerken en specifieke gemeenten liggen hierbij voor de hand? En hoe leggen zij de 
contacten met de ondernemers en wordt een toekomstbestendige economie mogelijk gemaakt? 
(4.4) 

 

5. Laten zien hoe goed Leidse ondernemers al bezig zijn en ze van elkaar laten 
leren 

Kennis en ervaringen delen, zowel over dat wat goed is gegaan als welke uitdagingen er zijn geweest 
en/of wat (nog) niet gelukt is, is essentieel om de transitie naar een circulaire economie te realiseren 
en te versnellen. We zullen deze ervaringen via de verschillende lokale en regionale kanalen blijven 
delen. Naast dat hierdoor meer ondernemers gestimuleerd en geïnspireerd raken, wordt er breder in 
Leiden bewustzijn gecreëerd over welke kansen de circulaire economie biedt en hoe lokale 
ondernemers hiermee resultaten behalen (5.1).  
Onderzocht zal worden hoe de schat aan informatie bij ondernemers op het gebied van circulaire 
economie tenminste onderling en liefst ook breder (digitaal) ontsloten kan worden (5.2; zie ook punt 
3). 

 

D.  Thema afval / afvalpreventie 

 

Afval is een zelfstandig beleidsthema waarvan het beleid en uitvoeringsprogramma t/m 2022 
vaststaat. Om die reden nemen we niet een aparte DIN of activiteitenlijst op in dit document, dat zou 
dubbelop zijn. Wel noemen we enkele activiteiten die vanuit afval worden uitgevoerd en waarvan de 
samenhang met circulaire economie wordt aangebracht: 
 

-  Communicatiecampagne. Inwoners zijn de primaire doelgroep van communicatiecampagnes 

over afval. En afval is ook het onderwerp waarmee inwoners bekend kunnen worden 
gemaakt met het thema ‘circulaire economie’. Reden genoeg om dit meer met elkaar te 
verweven. 

-  Uitvoeren acties uit Afvalpreventieplan. Vaak zijn dit communicatieve acties (zie vorige 

onderwerp) maar soms ook onderzoeken die een relatie hebben met het thema 
‘verwaarden’.  

-  Pilot GFE-inzameling. Deze pilot draagt direct bij aan minder restafval, één van de 

kernindicatoren van een circulaire economie.  

-  Duurzaamheidsplein. De verdere invulling van de tweede milieustraat en de ambitie om 

deze in te richten als duurzaamheidsplein, kan groot verschil maken in de mate waarin 
Leiden afvalstromen scheidt en bovendien het effect en belang hiervan kan inzien.  

-  Circulair ambachtscentrum. De eventuele mogelijkheid om op het duurzaamheidsplein een 
circulair ambachtcentrum in te richten, waar lokaal hergebruik mogelijk wordt en zichtbaar 
wordt gemaakt, draagt direct bij aan de doelstellingen van een circulaire economie. 

-  Verdere samenwerking Milieustraat en Warenhuis. De huidige trajecten die tot verdere 

samenwerking hebben geleid en meer inzameling van herbruikbaar hout, leveren inzichten 
op die gebruikt kunnen worden richting het duurzaamheidsplein.  

-  Verwerkingscontracten. De verwerkingscontracten kunnen casus zijn voor circulair inkopen.   
Samenwerking met Duurzame Horeca. Vanuit het thema ‘verwaarden’ is Stichting Duurzame 
- 
Horeca een potentieel belangrijke partner. 

E.  Communicatie 

 

In afwijking op het vorige uitvoeringsprogramma, staan er dit maal minder inhoudelijke doelen in de 
DIN bij het thema ‘samen leren en communiceren’. Dat doen we omdat communicatie een essentieel 
onderdeel is van alle inhoudelijke thema’s, en geen doel op zich. Het hele blokje ‘concrete doelen’ 
mist om die reden ook: hoewel communicatie-activiteiten direct bijdragen aan de doelstellingen en 
per activiteit wel beoogde resultaten kunnen worden gedefinieerd, geldt dat minder voor het 
algemene beeld in komende twee jaar. 
In plaats daarvan hanteren we veel meer een doelgroepbenadering per thema zodat we op die 
manier per doelgroep het verhaal kunnen concretiseren en ook de boodschappen kunnen 
prioriteren. Hieronder is uitgewerkt welk doelgroep bij welk thema hoort. Dit schema biedt al een 
groot deel van de focus. 

 
 

Ook de doelgroepen zijn onderling geprioriteerd: 

-  Bedrijven/ondernemers zijn de belangrijkste doelgroep. De transitie vraagt vooral van hen 

- 

aanpassingen in inkoop, productie, verkoop en aftersales.  
Inwoners en consumenten staan op nummer twee. Van hen vragen we om goed hun afval te 
scheiden, overbodige zaken niet direct weg te gooien maar een tweede leven te geven. En 
om geen wegwerpproducten te kopen maar alleen zaken die je echt nodig hebt. 

-  De interne organisatie is communicatief de derde doelgroep vanuit het brede perspectief 

‘circulaire economie’. Vanuit MVI zal een eigen communicatielijn ontstaan, net zoals 
circulaire projectadvisering een eigen route communicatielijn kent. 

 

Zo komen we tot onderstaande DIN voor Communicatie: 

 

 

Naar aanleiding van deze prioriteiten is gekozen om vier soorten communicatie in te richten, waarbij 
voor de doelgroep bedrijven nog de meeste stappen gezet moeten worden. Hier werken we de 
inzichten uit het onderzoek van de Hogeschool verder uit door concreter te maken hoe, door wie, 
met welke boodschap en via welke kanalen we bedrijven beter kunnen bereiken en betrekken bij het 
thema circulaire economie (2.1). Daarbij gebruiken we ook leerervaringen uit bestaande netwerken 
zoals de Duurzaamste Kilometer, Cirkelstad, bestaande contacten via de accountmanagers etcetera 
(2.2). Op basis hiervan komen we tot een nieuwe samenwerkingsstrategie, inclusief beelden over 
kanalen, marketingmiddelen, boodschappen en doelgroepen. Deze strategie staat dan in goede 
verhouding tot andere opgaven, doelgroepen en werkwijzen in de gemeente (2.4). Hierna kan de 
uitwerking plaatsvinden (2.5). 

Voor de doelgroep consumenten wordt zoveel mogelijk aangesloten bij bestaande communicatie 
vanuit het thema afval (3.1), om op die manier inwoners en consumenten te informeren over het 
belang van de transitie naar een circulaire economie en hun rol daarin (3.3). Dat betekent ook dat 
opnieuw bepaald wordt hoe de site gagoed.nl en het beeldmerk van de GOED-campagne gebruikt 
gaat worden voor uitingen over circulaire economie en/of afval (3.2).  

Voor de interne organisatie vindt zoveel mogelijk communicatie plaats vanuit de inhoudelijke 
thema’s: MVI als organisatie brede opgave (1.1) en projecten m.b.t. circulaire bouw (1.2). Daarnaast 
blijven we tijd besteden aan het persoonlijk betrekken van collega’s bij de opgave en hen uitnodigen 
tot integrale samenwerking (1.3). 

Voor alle activiteiten geldt dat communicatie-ondersteuning beschikbaar is om goede voorbeelden 
verder te verspreiden via de reguliere kanalen op social media, print en vakbladen (4.1). 

 

Financiën 
 

De uitvoering van de activiteiten in dit programma past binnen de financiële kaders van het 
Financieel Perspectief Duurzame Stad (FPDS). In de gemeentebegroting zijn deze opgenomen onder 
beleidsveld 3D. Circulaire economie. 

 

 

 

 

Bijlage: DINs uit uitvoeringsprogramma 2020-2021 
 

 

 

 

 

