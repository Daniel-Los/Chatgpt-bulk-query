Leiden  
Duurzaam 
Bereikbaar
Mobiliteitsnota Leiden 2020-2030

Versie voor ter inzage legging december 2019

1

Inhoudsopgave

De weg naar de toekomst in Leiden ..........................................4

1. Samenvatting ...........................................................................5

2. Inleiding ...................................................................................6
2.1 Aanleiding.................................................................................................. 6
 
 
2.2 Leeswijzer .................................................................................................. 7

3. Hoofdlijnen van beleid ............................................................8
3.1 Uitvoeringsprogramma Leiden Duurzaam Bereikbaar .................................. 9
 
3.2 Bovenlokale (mobiliteits)plannen .............................................................. 10
 
 
3.3 Ambities Leiden ....................................................................................... 11
3.4 Belangrijke aandachtspunten  .................................................................. 14
 
3.5 De balans tussen leefbaarheid, duurzaamheid en bereikbaarheid  ............ 16
 
 
3.6 Doorkijk naar mobiliteit 2040 ................................................................... 17

4. Ruimtelijk concept .................................................................20

5. Duurzame mobiliteit en leefbaarheid ..................................25
5.1 Duurzame mobiliteit en leefbaarheid ........................................................ 25
 
5.2 Verkeersveiligheid .................................................................................... 28
 
 
5.2.1 Locatie specifieke verkeersveiligheidsprojecten ................................ 28
 
5.2.2 Generieke verkeersveiligheidsinspanningen ..................................... 30
5.3 Autoluwe binnenstad ............................................................................... 30
 
 
5.4 Wijkgerichte aanpak van kleinschalige maatregelen .................................. 31

6. Voetgangers en fiets .............................................................32
6.1 Voetgangers ............................................................................................ 32
 
 
6.2 Fiets......................................................................................................... 33
6.2.1 Uitgangspunten nieuw fietsbeleid ................................................... 33
 
6.2.2 Fietsnetwerken ............................................................................... 35
 
 
6.2.3 Fietsparkeren .................................................................................. 36

7. Openbaar vervoer ..................................................................38
7.1 Uitgangspunten van het OV beleid ........................................................... 39
 
 
7.2 Oplossingsrichtingen ................................................................................ 42

8. De wegenstructuur van Leiden ............................................44
8.1 Hoofdontsluitingsstructuur  ......................................................................44
 
 
8.2 De principes van wegencategorisering .....................................................44
8.3 Aandachtspunten in het wegennet  .........................................................46
 

2

9. Parkeren en ketenmobiliteit .................................................49
9.1 Parkeerbeleid ........................................................................................... 49
 
 
9.2 Ketenmobiliteit ........................................................................................ 51

10. Verkeersmanagement .........................................................53
10.1 Soorten maatregelen verkeersmanagement  ........................................... 53
 
 
10.2 Inzet verkeersmanagementmaatregelen  ................................................54

Bijlage 1: Kijk op Mobiliteit ......................................................58

3

De weg naar de toekomst in Leiden

Leiden  is  een  gastvrije  stad,  al  eeuwenlang.  De  vormen  van  vervoer  veranderen  maar  de  
mensen blijven komen en gaan. Als wethouder Mobiliteit, Duurzaamheid en Beheer Openbare 
Ruimte hecht ik veel waarde aan een Leiden waarin iedereen zich veilig en gezond kan bewegen. 
En waar de ruimte om je heen prettig voelt; als je hier woont, werkt of gewoon graag op 
bezoek komt. 

Met alle uitdagingen die Leiden aangaat is het belangrijk dat we hier alert op zijn. Onze stad 
blijft groeien en biedt plek aan meer inwoners, ondernemers en bezoekers. Hoe zorgen we 
ervoor  dat  iedereen  zich  prettig  in  en  door  Leiden  beweegt?  Duurzame  Mobiliteit  is  het  
sleutelwoord. 

In deze geactualiseerde mobiliteitsnota leest u hoe we omgaan met de vele fietsers die onze 
stad  rijk  is  en  hoe  we  omgaan  met  de  40%  extra  fietsers  die  ons  nog  te  wachten  staat.  
We geven het openbaar vervoer ruim baan en ook de voetganger heeft een prominente rol. 
De historische binnenstad willen we autoluw en het liefst autovrij maken. 

Het realiseren van deze plannen kost ruimte, ruimte die in Leiden vrij schaars is. U leest in de 
nota over de keuzes die we maken om de ruimte in Leiden optimaal te benutten op een zo 
duurzaam  mogelijke  manier.  Natuurlijk  blijven  we  doorwerken  aan  de  bereikbaarheid  van 
Leiden want auto’s zijn er nu en de komende jaren. Daarom ben ik blij met de vele plannen 
voor de fietser, voetganger en de gebruiker van openbaar vervoer. Én met de doorstroming die 
we willen garanderen op de Leidse Ring. 

Tot slot wil ik mijn dank uiten aan alle inwoners, ondernemers en andere betrokken Leidenaren 
voor hun input, suggesties en ongezouten mening over verkeer in Leiden. U heeft een grote 
bijdrage  geleverd  bij  het  actualiseren  van  deze  nota.  Samen  houden  we  de  weg  naar  de  
toekomst duurzaam, leefbaar en bereikbaar. 

Ashley North
Wethouder Duurzaamheid, Mobiliteit & Beheer Openbare Ruimte

4

1. Samenvatting

Deze  mobiliteitsnota  beschrijft  hoe  Leiden  werkt  aan  een  duurzaam  mobiliteitssysteem.  
Een belangrijke bijdrage aan een duurzaam, leefbaar en bereikbaar Leiden is het nastreven van 
een hoger aandeel in het gebruik van lopen, fietsen en openbaar vervoer. Dit noemen we 
modal shift. Autogebruik krijgt in Leiden met name een plek op de hoofdontsluitingsstructuur. 

Dit mobiliteitsbeleid is onderdeel van het integrale beleid dat wordt opgesteld voor de fysieke 
ruimte. Dit integrale beleid staat in de omschreven in de Omgevingsvisie. Vooruitlopend op de 
Omgevingsvisie is de noodzaak om het huidige mobiliteitsbeleid te actualiseren. We staan aan 
de vooravond van transities zoals die voor energie, klimaat en daarmee ook voor mobiliteit. 
Deze mobiliteitsnota omschrijft de hoofdlijnen van het mobiliteitsbeleid in Leiden. Gelijktijdig 
is  het  Uitvoeringsprogramma  Leiden  Duurzaam  Bereikbaar  opgesteld.  Het  uitvoerings-
programma concretiseert de geformuleerde beleidsdoelen in uitvoerbare projecten. Deze pro-
grammatische  aanpak  valt  uiteen  in  drie  onderdelen:  ten  eerste  het  inpassen  van  lopende 
projecten, ten tweede het realiseren van quick wins (korte termijn) en tot slot het uitwerken in 
projecten (lange termijn).
Voor het bereiken van de eerder genoemde modal shift wordt ingezet op verschillende deel-
ambities, die bijdragen aan een verschuiving van vervoerswijzen door te faciliteren, stimuleren 
en verleiden. Hierbij gaat veel aandacht uit naar de duurzame mobiliteitsvormen lopen, fietsen 
en openbaar vervoer. En, hoewel het tegenstrijdig lijkt, is het noodzakelijk om de komende 
jaren te investeren in autobereikbaarheid. Niet alleen speelt de auto nog geruime tijd een rol 
bij verplaatsen van Leidenaren en bezoekers aan Leiden, maar door autoverkeer af te wikkelen 
op  geschikte  routes  ontstaat  ruimte  voor  voetgangers,  fietsers  en  het  openbaar  vervoer.  
Er liggen aandachtspunten op de hoofdroutes want in de huidige situatie is het druk op het 
wegennetwerk in de ochtend- en avondspits. . Door zowel autonome groei als toename van 
bevolking en werkgelegenheid neemt de druk op het wegennet toe.

Het  beleid  is  gericht  op  de  beleidslijnen  die  horen  bij  infrastructuren  voor  de  verschillende 
modaliteiten, maar er is ook aandacht voor verkeersveiligheid. Ook omschrijft deze nota hoe 
we omgaan met gemotoriseerd verkeer in combinatie met leefbaarheid. 
De doelstellingen voor de voetganger, fietser en het openbaar vervoer zijn duidelijk. Door het 
realiseren van structuren (een hoogfrequente dienstregeling op spoor en met de bus) en voor-
zieningen (zoals fietspaden en loopruimte creëren we alternatieven. Soms is het nodig om een 
verdere verdieping te maken zoals voor voetgangers en fietsers. Zo ontstaat een beter inzicht 
in de mogelijkheden die een bijdrage leveren aan de doelstelling om tot een hoger gebruik van 
deze duurzame vervoersmiddelen te komen.

De doorstroming op het wegennet is gebaat bij een goede verkeersregie en -management. 
Hierbij  is  de  insteek  dat  gebruikers  zo  goed  mogelijk  geïnformeerd  moeten  zijn  om  een  
vervoermiddel, moment van reizen en route te kiezen, zodat een zo efficiënt mogelijke reis 
mogelijk is. Het gaat daarbij om zaken als innovatieve verkeersregelingen, beschikbaar stellen 
van data en systemen die die data omzetten in informatie. 

5

2. Inleiding

2.1 Aanleiding
Leiden is een prachtige, compacte stad, met een levendige historische binnenstad, omringd 
door  afwisselende  woonwijken,  een  op  het  station  georiënteerd  ‘Leiden  Bio  Science  Park,  
de oudste universiteit van Nederland en een keur aan kennisinstellingen, een bloeiend bedrijfs-
leven en een groot aantal (nationale) musea. En Leiden groeit. In aantal inwoners, bezoekers, 
studenten en werknemers. Er worden tot 2030 8.500 woningen en 2.700 studentenkamers bij 
gebouwd. We verwachten een verdere groei van de werkgelegenheid met 6.000 banen alleen 
al op het Bio Science Park. Ook op andere plekken verwachten we werkgelegenheidsgroei.  
Er zijn opgaven om klimaatdoelen te halen, een groenere stad te worden en een inclusieve 
stad te zijn. Veel van deze aspecten hebben ook hun effect op de mobiliteit van onze inwoners 
en bezoekers. 

Het college heeft de ambitie dat het mobiliteitssysteem schoner wordt. We willen een hoger 
gebruik  van  de  duurzame  mobiliteitsvormen  lopen,  fiets  en  openbaar  vervoer.  Dit  heet  in  
vaktermen een modal shift. Die verschuiving naar duurzame modaliteiten gaat niet vanzelf en 
kan ook niet ineens. De condities daarvoor moeten worden gemaakt. Daarvoor is mobiliteits-
beleid nodig.

De vorige mobiliteitsnota komt uit 2015 en is op sommige delen niet meer actueel door de 
ambities van het college en door ontwikkelingen zoals het klimaatakkoord. Een actualisatie is 
dus nodig. De opzet van de vorige nota is hiervoor als leidraad genomen. Daar waar verande-
ringen zijn of nieuwe ambities liggen is dit opgenomen in deze actualisatie. Maatregelen die 
in het verleden al zijn bepaald, en nog steeds passen bij de ambities zijn behouden. De keuze 
voor de parkeergarages onder de Lammermarkt en Garenmarkt en de herinrichting van de 
Hooigracht  en  Langegracht  in  relatie  tot  hoogwaardig  openbaar  vervoer  (HOV)  zijn  hier  
actuele  voorbeelden  van,  net  als  de  Leidse  Ring  Noord.  Deze  nota  geeft  inhoud  aan  het  
gehele beleidsveld van verkeer en vervoer en geeft een overzicht van de doelen die Leiden 
nastreeft en welke plannen daaraan bijdragen.

De maatregelen die in deze nota zijn opgenomen, leiden tot een totaalbeeld van het Leidse 
verkeers  en  vervoersnetwerk.  Onderdelen  hiervan  zijn  een  goed  fietsroutenetwerk  en  de  
bijbehorende stallingen, een effectief voetgangersbeleid, een netwerk voor openbaar vervoer 
(OV) bestaande uit spoor, HOV-lijnen, een stads- en streeknet en een autonetwerk. Alle maat-
regelen zijn gericht op het bereiken van een hoger aandeel lopen, fietsen en openbaar vervoer 
gebruik in het totaal aan verplaatsingen. Deze modal shift levert een bijdrage aan een leefbaar, 
duurzaam en gezond Leiden. Alle maatregelen samen vormen een gebalanceerd pakket waar-
in verschillende belangen en aspecten, van bereikbaarheid tot leefbaarheid, aan bod komen. 

6

Voor  het  opstellen  van  deze  geactualiseerde 
nota  is  gebruik  gemaakt  van  de  mening  en  
ervaring van inwoners, ondernemers en andere 
belanghebbenden.  Deze  zijn  gedeeld  tijdens 
bijvoorbeeld  bijeenkomsten  in  de  stad,  maar 
ook via het invullen van enquêtes. Hoe zij aan-
kijken tegen mobiliteit in Leiden is opgenomen 
in het boekje “Kijk op mobiliteit”. Dit boekje is 
een  bijlage  bij  deze  nota  en  geeft  gedetail-
leerde informatie over de input die opgehaald 
is. Duidelijk naar voren is gekomen dat door inwoners en bedrijven aan-
dacht wordt gevraagd voor de duurzame vervoersmiddelen lopen, fiets en openbaar vervoer.

2.2 Leeswijzer
De  mobiliteitsnota  gaat  na  de  inleiding  in  op  de  hoofdlijnen  van  het  mobiliteitsbeleid.  
Die hoofdlijnen sluiten aan op de koers die in het beleidsakkoord 2018-2022 is geformuleerd. 
In hoofdstuk 3 worden de belangrijkste aandachtspunten benoemd. In hoofdstuk 4 wordt de 
relatie tussen de gebouwde omgeving en het mobiliteitssysteem beschreven. De verbanden 
tussen duurzaamheid, leefbaarheid en bereikbaarheid en de verdere uitwerking voor verkeers-
veiligheid, de autoluwe binnenstad en de wijkgerichte aanpak staan beschreven in hoofdstuk 
5. De afzonderlijke modaliteiten komen in hoofdstuk 6 tot en met 9 aan de orde. Met de 
betekenis van verkeersmanagement wordt afgesloten in hoofdstuk 10.

7

3. Hoofdlijnen van beleid

Dit hoofdstuk beschrijft het beleid voor mobiliteit. Voordat gewerkt kan worden aan bijvoor-
beeld  oplossingen  of  aan  publiekscampagnes,  moet  duidelijk  zijn  waarom  er  aan  gewerkt 
moet worden.

Voor de fysieke leefomgeving van Leiden is het beleid omschreven in de Omgevingsvisie Leiden 
2040. De Omgevingsvisie is een nieuw instrument om beleid over de fysieke leefomgeving te 
bundelen. De precieze vorm van dit document wordt de komende jaren duidelijk. In de huidige 
Omgevingsvisie zijn met name waarden gedefinieerd die Leidenaren belangrijk vinden in de 
verdere ontwikkeling van de stad. Onderwerpen die in de Omgevingsvisie een plek hebben 
zijn:  bevolkingsgroei,  energietransitie,  klimaatverandering,  circulaire  economie,  duurzame 
mobiliteit, gezondheid, inclusiviteit en werken in de stad. Mobiliteit is dus een van die onder-
werpen. Het zal de komende jaren in de actualisaties van de Omgevingsvisie steeds concreter 
worden wat de richting is waar de stad naartoe werkt. 

Het  college  heeft  op  het  gebied  van  mobiliteit  ambities  gedefinieerd  die  weliswaar  in  de 
Omgevingsvisie zullen landen, maar die op dit moment ook vragen om een actualisatie van de 
mobiliteitsnota. De mobiliteitsnota geeft inzicht in het beleid dat wordt gevoerd op mobili-
teitsgebied in Leiden. Het is tevens het vertrekpunt voor verdere uitwerkingen van specifieke 
modaliteiten, zoals bijvoorbeeld een nog op te stellen beleidsplan Fiets en de bijbehorende 
uitwerkingen in programma’s. Vanuit de Planwet Verkeer en Vervoer, die tot aan de inwerking-
treding van de Omgevingswet van kracht is, geldt dat Leiden een zichtbaar, samenhangend en 
uitvoeringsgericht verkeers- en vervoersbeleid heeft. Delen van deze nota vormen de input 
voor een volgende versie van de Omgevingsvisie. De mobiliteitsnota lijkt een sectoraal beleids-
document, maar is dat niet. Het vertrekpunt is juist dat de maatschappij vanwege de transitie 
naar een schoon mobiliteitssysteem oplossingsrichtingen vraagt voor de verschillende modali-
teiten.  Bij  de  ambities  en  de  daarmee  samenhangende  doelen  van  deze  nota  zijn  duidelijk 
bovenliggende en een overkoepelend doel te onderscheiden, namelijk dat het verkeers systeem 
ook  duurzamer  en  evenwichtiger  moet  worden.  Hierbij  is  de  bereikbaarheid  nog  steeds 
belangrijk voor het economisch functioneren van de stad en daarmee voor het welzijn van 
inwoners,  maar  het  verkeerssysteem  draagt  ook  bij  aan  het  realiseren  van  de  leefbaarheid  
van  de  stad  en  de  gezondheid  van  haar  inwoners  en  bezoekers.  Met  het  werken  aan  die  
modal shift zorgen we ervoor dat de bereikbaarheid van de duurzame modaliteiten verbetert, 
maar ook de bereikbaarheid voor automobilisten. Het plan heeft een kader dat verder reikt 
dan alleen mobiliteitsdoelstellingen. 

Gelijktijdig aan de beleidskaders is een uitvoeringsprogramma opgesteld. Dit programma is 
vanzelfsprekend verbonden met deze nota, maar kent wel zijn eigen document. In de volgen-
de paragraaf wordt verder ingegaan op het uitvoeringsprogramma Leiden Duurzaam Bereikbaar.

8

3.1 Uitvoeringsprogramma Leiden Duurzaam Bereikbaar
In voorliggende nota staan de hoofdlijnen van het beleid. Beleid dat vertaald moet worden 
naar acties en maatregelen. Naast deze mobiliteitsnota is er het Uitvoeringsprogramma Leiden 
Duurzaam Bereikbaar. Dit heeft als doel de geformuleerde beleidsdoelen van deze mobiliteit-
snota te concretiseren in een uitvoerbare agenda. Deze programmatische aanpak valt uiteen 
in drie onderdelen:
• 
•  realiseren van quick wins (korte termijn);
•  uitwerken in projecten (lange termijn).

inpassen van lopende projecten;

Waar in de mobiliteitsnota het beleid is opgedeeld naar vervoersmodaliteiten (auto, fiets, etc), 
is voor het uitvoeringsprogramma aansluiting gezocht met de thema’s uit het beleidsakkoord. 
In dat verband zijn er vijf thema’s die de basis vormen van het uitvoeringsprogramma:

1.  Fietsstad. 
2.  Centrum. 
3.  Duurzame mobiliteit
4.  De Ring 
5.  Bereikbaarheidsprojecten.

In het programma zijn bereikbaarheidsprojecten als de Leidse Ring Noord, de Centrumroute en 
de RijnlandRoute opgenomen. Daarnaast zijn diverse fiets(parkeer) projecten vastgesteld ter 
stimulering van het fietsverkeer, heeft de autoluwe binnenstad een plek gekregen en zijn er 
diverse projecten in het kader van duurzame mobiliteit, zoals milieuzonering, stadsdistributie 
en elektrificeren van vervoer, opgenomen. Het programma is meer dan een lijst met projecten. 
Het  is  een  agenda.  Het  is  de  plek  waar  de  opgaven  samenkomen  en  worden  benoemd.  
De  uitwerking  daarvan  kan  ook  in  onderzoeken  en  uitwerkingen  zitten  die  in  bestaande  
projecten  worden  opgepakt.  Gedacht  kan  worden  aan  uitwerkingen  zoals  onderhouds-
projecten en bij concretisering van gebiedsontwikkelingen.

Figuur 1: relatie tussen de Mobiliteitsnota, de Omgevingsvisie en het Programma Leiden 
Duurzaam Bereikbaar

9

De samenhang tussen de mobiliteitsnota, de Omgevingsvisie en het uitvoeringsprogramma is 
weergegeven in figuur 1.

Er  zijn  middelen  nodig  om  de  doelstellingen  van  het  uitvoeringsprogramma  te  bereiken.  
Een  groot  deel  van  die  middelen  zit  in  al  lopende  projecten  zoals  de  Leidse  Ring  en  de 
Centrumroute.  Voor  deze  lopende  projecten  is  dekking  georganiseerd  via  het  voormalige  
programma Bereikbaarheid. Een ander deel van de middelen is nodig voor nieuwe projecten, 
het gaat dan vooral om fietsprojecten en projecten t.b.v. de autoluwe binnenstad. Daarvoor is 
‘nieuw geld’ nodig dat voor deel gevonden is in de Reserve Duurzame Stad.

3.2 Bovenlokale (mobiliteits)plannen
Mobiliteit van mens en goederen is bij uitstek een beleidsterrein dat speelt op alle overheids-
niveaus. Het lokale tot landelijke beleid is van invloed op de weggebruiker. In deze paragraaf 
wordt  ingegaan  op  de  beleidskaders  van  de  collega-overheden  voor  zover  deze  invloed  
hebben op Leiden en de Leidse regio. 

Leiden werkt met veel partijen samen op allerlei gebieden en met diverse thema’s. Voor mobi-
liteit is met name de regionale verstedelijkingsopgave, de economische agenda en de kwaliteit 
van de leefomgeving een belangrijke rode draad die in de visies en nota’s van onze partners 
ook expliciet naar voren komt. Onze nota sluit dus aan op visies zoals die van Hart van Holland, 
de provinciale Omgevingsvisie, de nationale Omgevingsvisie (NOVI), de regionale mobiliteits-
agenda van Holland Rijnland en bij het (internationale) klimaatakkoord.

Figuur 2: metropolitane regio’s en Leidse regio (bron: Hart van Holland)

In Hart van Holland werken we met onze buren samen in een regionale samenwerkingsagen-
da. De belangrijkste punten in die agenda zijn onder andere gezonde lucht, verstedelijking 
rondom  de  Oude  Rijn,  behoud  en  versterking  van  open,  robuuste  en  onderling  verbonden 
landschappen en voortreffelijke bereikbaarheid zonder dat de leefomgeving daaronder lijdt. 
De aandacht voor bereikbaarheid in de context van leefbaarheid en duurzaamheid is iets wat 
ons verbindt met onze buren.

Met  die  buren  zijn  we  in  Holland  Rijnlandverband  (13  gemeenten  in  het  noordelijke  en 
noodoostelijke deel van Zuid-Holland) aan het nadenken hoe we onze regionale mobiliteits-
agenda kunnen vormgegeven vanuit de gedachte dat een groter aandeel in gebruik nodig is 
van de duurzame mobiliteitsvormen. Het gaat daarbij dus met name om het versterken van de 

10

positie van lopen, fiets en openbaar vervoer in het mobiliteitssysteem en daarnaast om het 
stimuleren van schoon en duurzaam vervoer van goederen en mensen. 

Ook  de  landelijke  visie  op  de  fysieke  leefomgeving  vraagt  aandacht  voor  een  duurzaam  
economisch groeipotentieel voor Nederland (o.a. circulaire economie), ruimte voor de klimaat-
verandering, energietransitie en sterke, leefbare en klimaatbestendige steden en regio’s met 
voldoende ruimte om te wonen, werken en bewegen. Dit zijn dezelfde opgaven die we als 
stad hebben. 

Figuur 3: Oude Lijn als drager van ontwikkeling
We weten ook dat het klimaat verandert en dat dit bedreigingen voor de planeet en haar 
bewoners inhoudt. Menselijk handelen heeft hier een belangrijk aandeel in. In het klimaat-
akkoord van Parijs zijn daarom afspraken gemaakt om de opwarming van de aarde te keren. 
Het kabinet werkt aan de uitwerking hiervan via klimaattafels. Een van de klimaattafels betreft 
‘Mobiliteit’. Een van de maatregelen die bijdraagt aan het terugdringen van de opwarming van 
de aarde, is de reductie van uitstoot van CO2. De landelijke afspraken kennen 3 pijlers. Dit zijn 
elektrificatie van automobiliteit, inzet op duurzame biobrandstoffen en verandering van mobi-
liteitsgedrag

Het werken aan het terugdringen van gassen die de aarde opwarmen is niet alleen iets wat op 
mondiale, Europese en landelijke schaal moet plaatsvinden. Ook op lokale schaal zijn maat-
regelen nodig en Leiden wil hier haar bijdrage aan leveren.

Vooral de Omgevingsvisies van de hogere overheden zijn van recente datum. De uitwerking 
van  de  maatregelen  vanuit  het  klimaatakkoord  moeten  nog  handen  en  voeten  krijgen.  
De  komende  jaren  wordt  duidelijk  hoe  we  onze  gezamenlijke  ambities  het  beste  kunnen 
omzetten in concrete programma’s. 

3.3 Ambities Leiden
Mobiliteit is voor de meeste weggebruikers geen doel op zich, maar een middel om te komen 
waar  je  naar  toe  wil,  zoals  naar  het  werk,  hobby’s,  winkels,  scholing  en  voorzieningen. 
Mobiliteit  draagt  daarom  bij  aan  de  grotere  ambitie  die  Leiden  heeft  voor  de  stad.  In  het 
beleidsakkoord is deze als volgt verwoord:

We maken de stad klimaatneutraal, we zetten ons ervoor in dat iedereen meedoet en we blij-
ven investeren in Leiden als aantrekkelijke stad.

Bereikbaarheid  is  belangrijk  voor  een  aantrekkelijke  stad  voor  zowel  bewoners,  bedrijven, 
onderwijsinstellingen  en  andere  voorzieningen.  Het  Leidse  wegennet  is  in  de  ochtend-  en 
avondspits  nu  al  druk  en  met  zowel  de  groei  van  inwoners  en  arbeidsplaatsen  neemt  het  
aantal verplaatsingen naar alle waarschijnlijkheid toe. Met een zo goed als volle infrastructuur 
is een verschuiving in het gebruik van vervoermiddelen noodzakelijk om Leiden in beweging te 
houden.  Die  verschuiving  is  een  verschuiving  naar  de  meer  duurzame  vervoerswijzen  zoals 
lopen, fietsen en openbaar vervoer. Een dergelijke modal shift heeft niet alleen een positief 
effect op de luchtkwaliteit en de leefbaarheid van de stad, maar vergroot ook de bereikbaar-
heid van Leiden.

11

Voor  het  bereiken  van  een  modal  shift  wordt  ingezet  op  verschillende  deelambities,  
die allemaal bijdragen aan een verschuiving van vervoerswijzen door te faciliteren, te stimule-
ren en te verleiden. En hoewel het tegenstrijdig lijkt, is het noodzakelijk om ook te investeren 
in autobereikbaarheid. Immers, de auto speelt (waarbij we de overgang naar schone brand-
stoffen  stimuleren)  nog  geruime  tijd  een  grote  rol  bij  het  verplaatsen.  Als  autoverkeer  op 
hoofdwegen vlot en met betrouwbare reistijden rijdt ontstaat op andere plekken in de stad 
ruimte voor voetgangers, fietsers en het openbaar vervoer (bijvoorbeeld in de binnenstad).

De  transitie  naar  schone,  duurzame  mobiliteit  is  dus  nodig  om  de  toenemende  vraag  naar 
mobiliteit  (mede  door  de  verstedelijkingsopgave)  te  faciliteren  en  om  de  klimaatdoelen  te  
realiseren. De ambities die het college heeft geformuleerd zijn hieronder verder uitgewerkt. 
Hierbij moet bedacht worden dat een verandering niet binnen een enkele jaren te realiseren is. 
Verandering vraagt om draagvlak onder de gebruikers, werkende alternatieven, flexibel inspelen 
op innovaties en de nodige middelen. De transitie is nodig en zal op korte termijn al om de 
eerste maatregelen vragen. Daarna zullen we echter nog vele jaren werken aan het realiseren 
van die verandering

Voor het bereiken van een modal shift zijn de volgende deelambities opgenomen: 

Ambitie 1: Leiden als Fietsstad 
Het  verbeteren  van  zowel  fietsroutes  als  fietsparkeerplaatsen  is  belangrijk  om  fietsen  te  
faciliteren en gebruikers te stimuleren (nog) meer gebruik te maken van de fiets. Fietsen heeft 
ten opzichte van de auto een kleinere ‘voetafdruk’ en is, zoals uit de stadsenquête blijkt, al een 
grote vervoersmodaliteit in de stad. Dit heeft te maken met de compactheid van Leiden en de 
regio en de samenstelling van de bevolking. Reizigers gebruiken de fiets in stedelijk gebied 
omdat het concurrerend is ten opzichte van de auto. Zeker als de fiets gebruikt wordt in een 
ketenverplaatsing (zoals in combinatie met de trein). We zetten daarom nog intensiever in op 
het faciliteren van zowel de bestaande als de nieuwe fietser door hen kwalitatief goede routes 
en stallingen te geven. Zo vergroten we voor binnen stedelijk en regionaal vervoer nog meer de 
aantrekkelijkheid van de fiets boven de auto. In hoofdstuk 6 gaan we hier dieper op in.

Ambitie 2: Lopen krijgt meer ruimte
De  aandacht  voor  de  voetganger  groeit.  Ook  in  Leiden.  Aandacht  voor  de  voetganger  is  
bijvoorbeeld  tijdens  participatiebijeenkomst  over  de  mobiliteitsvisie  veelvuldig  gevraagd.  
Ook landelijk zijn diverse studies verricht naar de relatie tussen (meer) lopen en een prettig en 
leefbaar woonklimaat. Momenteel komen voetgangersvraagstukken in Leidse plannen vooral 
naar voren in de uitwerking van (ruimtelijke) plannen. Concrete eigen beleidsmatige plannen 
voor voetgangers is nieuw. We willen de voetganger een stevige basis geven. Deze basis krijgt 
vorm door een beleidsprogramma voetganger dat we in 2020 opstellen. Hierin krijgt onder 
meer de relatie met de gebouwde omgeving, gezonde levensstijl en verstevigen van voetgan-
gersnetwerken de aandacht. In hoofdstuk 6 wordt dit onderdeel verder uitgewerkt.

12

Ambitie 3: Stimuleren Openbaar Vervoer
Voor het stimuleren van het gebruik van het openbaar vervoer is een frequent en betrouwbaar 
openbaar vervoernetwerk, die qua reistijden kan concurreren met de auto noodzakelijk.
Leiden heeft een uitgebreid stadsnet en Leiden CS heeft een regiofunctie. Maar verbeteringen 
zijn mogelijk en gewenst. Samenwerken met de provincie als concessiehouder voor het bus-
vervoer en het Rijk voor het treinvervoer is noodzakelijk. In hoofdstuk 7 wordt onze ambitie 
beschreven.
In het beleidsakkoord is het streven opgenomen om aan te sluiten op Randstadrail (via bestaand 
spoor). Daarnaast willen we een verhoging van de frequentie van de dienstregeling op het 
spoortraject Leiden Centraal – Utrecht Centraal. In de komende OV-concessie van de provincie 
(2022) voor busvervoer in onze regio streven we naar emissieloos rijden, met kleinere bussen 
in de binnenstad, een goede, hoogfrequente ontsluiting van de wijken richting centrum en 
richting Leiden Centraal. Ook is het belangrijk om de routes en de dienstregeling jaarlijks te 
kunnen optimaliseren op basis van reizigersaanbod.

Ambitie 4: Versterken van de hoofdontsluitingsstructuur
Een sterkere en snellere hoofdstructuur is belangrijk vanuit verschillende oogpunten:
•  Meer verkeer bundelen op de hoofdstructuur leidt tot minder verkeersdruk op andere 

delen van het wegennet. Dit leidt daar tot voordelen op het gebied van leefbaarheid en 
ruimte voor de modaliteiten fiets, lopen en openbaar vervoer, evenals tot kansen voor een 
betere ruimtelijke kwaliteit. Op de hoofdstructuur vinden investeringen plaats om ook 
daar te zorgen voor een goede ruimtelijke kwaliteit en het beperken van de gevolgen 
voor milieuhinder.

•  Bundeling van verkeer op de hoofdstructuur biedt ook voordelen voor de verkeers-

veiligheid. We scheiden autoverkeer en langzaam verkeer en er zijn goede (geregelde) 
kruisingen mogelijk.

•  Een betere hoofdstructuur levert een belangrijke bijdrage aan de bereikbaarheid van 

Leiden. Deze hoofdstructuur moet zodanig gelegen zijn dat de (economisch) belangrijkste 
bestemmingen vlot en betrouwbaar bereikt worden.

Voor  de  hoofdontsluiting  vinden  we  doorstromingskwaliteit  en  betrouwbaarheid  van  het  
verkeer erg belangrijk. Reizigers moeten erop kunnen vertrouwen dat wanneer ze deze route 
kiezen het verkeer goed doorrijdt. Die betrouwbaarheid kunnen we waarmaken door ruim 
voldoende capaciteit op die route te bieden, zodat ook afwijkende omstandigheden opgevan-
gen kunnen worden.

Ambitie 5: Autoluwe binnenstad met meer autovrije straten
We  maken  de  binnenstad  autoluw  en  we  maken  meer  straten  autovrij.  Hiermee  kunnen  
we  onze  binnenstad  nog  veel  meer  benutten  als  een  prachtige  plek  voor  ontmoeting  en  
ontspanning  van  Leidenaren  en  bezoekers.  Het  verbetert  luchtkwaliteit,  leefbaarheid  en  
(verkeers)veiligheid. Bovendien wordt hierdoor de binnenstad beter bereikbaar voor schonere 
vormen van vervoer. We werken momenteel aan een verkenning van dit principe. Hierbij gaan 
we geleidelijk te werk en monitoren of de effecten inderdaad bijdragen aan het bereiken van 
de ambitie. Meer in hoofdstuk 5.

13

Ambitie 6: Een aantrekkelijke binnenstad maken door de aanwezigheid van 
een emissieloos stadsdistributiesysteem
We willen zwaar vrachtverkeer in en om het centrum verminderen en vervangen door een 
schoon en efficiënt stadsdistributiesysteem. Leiden heeft daarom met diverse belanghebben-
den het convenant Zero Emissie Stadsdistributie getekend om te werken aan een emissieloos 
stadsdistributiesysteem in 2025. Dit draagt bij aan een schone en leefbare leefomgeving.

Ambitie 7: De juiste parkeerder op de juiste plek
Een belangrijk stimuleringsmiddel voor een verandering in vervoerswijze is het parkeerbeleid. 
Het  faciliteren  van  de  auto  (ook  de  elektrische)  kent  zijn  grenzen.  Dat  geldt  ook  voor  het  
parkeren  van  die  auto.  Leiden  kent  een  betaald  parkeerregime  in  en  om  de  binnenstad.  
Buiten die gebieden kan zonder te betalen worden geparkeerd. Voor parkeren kiezen we voor 
het concept ‘de juiste parkeerder op de juiste plek’. Parkeren vergt kostbare ruimte en daar 
willen we meer op gaan sturen. Bij nieuwbouw geldt dat parkeren een van de toetsingscriteria 
is. We passen daarom de beleidskaders, de parkeernormen en de tarifering van het betaald 
parkeren aan. Hiervoor werken we momenteel aan een parkeervisie, inclusief de beleidsregels 
en de normering. Hierin passen ook initiatieven die het gebruik van de deelauto versterken. 
Hoofdstuk 9 gaat hier dieper op in.

Ambitie 8: Ondersteunen deelconcepten
Steeds meer jongeren hebben voor hun dagelijkse verplaatsingen voldoende aan de fiets en 
het  OV.  Het  wordt  steeds  minder  vanzelfsprekend  om  een  eigen  auto  aan  te  schaffen. 
Autodelen en andere mobiliteitsconcepten sluiten aan op deze behoefte. Leiden ondersteunt 
initiatieven voor (elektrische) deelauto’s actief, zowel van bedrijven als van groepen Leidenaren 
die  dit  coöperatief  willen  regelen.  Dit  is  een  van  de  onderdelen  in  het  verduurzamen  van  
de mobiliteit.

Ambitie 9: Gebruik maken van nieuwe technologie
De  ontwikkelingen  op  het  gebied  van  innovatie  en  technologie  gaan  snel  en  dat  geldt  
ook  voor  mobiliteitstoepassingen.  Leiden  volgt  deze  ontwikkelingen.  Wanneer  nieuwe  
technologieën onze doeltreffendheid aantoonbaar vergroten, doen we voorstellen om deze 
toe te passen.

3.4 Belangrijke aandachtspunten 
Willen we Leiden bereikbaar houden, dan is een verschuiving in vervoersmodaliteiten noodza-
kelijk. Zoals eerder aangegeven is het Leids wegennet met name in de ochtend- en avondspits 
vol belast en daarnaast groeit het aantal woningen en arbeidsplaatsen. Dit blijkt ook uit een 
globale analyse van het huidige verkeerssysteem. Hieronder gaan we in op de belangrijkste 
aandachtspunten voor modaliteiten. Ze zijn sterk verweven met elkaar. Aandachtspunten voor 
de fiets hebben ook gevolgen voor bus en auto en vice versa, omdat een groot deel van de 
aandachtspunten zich voor doen op kruisingen. Daar waar de modaliteiten elkaar tegenkomen. 

Leiden is gelegen zijn aan de snelwegen A4 en A44 en de regionale wegen N206 en N11.  
Deze  wegen  hebben  de  nodige  aandachtspunten.  Aan  de  doorstroming  op  de  A4  wordt 
momenteel  door  Rijkswaterstaat  gewerkt.  Er  loopt  een  verkenning  A4  (Burgerveen  –  N14) 
waarbij wordt onderzocht hoe extra rijstroken kunnen worden ingepast om een betere door-
stroming te bereiken.

14

Het hoofdwegennet in Leiden is niet overal toereikend. De doorstroming van de verbindingen 
tussen  de  wijken  en  de  snelwegen  kan  beter.  Leiden  is  een  dichtbebouwde  stad  met  een  
grotendeels  historisch  bepaalde  wegenstructuur.  Er  is  beperkte  (verkeers)ruimte  om  het  
verkeer in af te wikkelen. Tegelijk is Leiden een bloeiende stad. De werkgelegenheid neemt 
nog steeds toe evenals het aantal inwoners. Het wegennet is hierdoor zwaar belast en tijdens 
de spitsen bereiken delen hun capaciteit. Voor een stedelijk wegennet is het kenmerkend dat 
deze overbelasting optreedt bij kruispunten, met niet alleen nadelen voor het personenauto-
verkeer maar juist voor alle verkeersmodaliteiten. Dus ook forse wachttijden voor voetganger, 
fietser, openbaar vervoer en voetgangers. We hebben in het verleden geïnvesteerd in bus-
stroken, zodat daar waar het mogelijk is het busverkeer wachtrijen van auto’s kan passeren. 
Deze busstroken vergen ruimte en zijn daarom ruimtelijk niet overal mogelijk of inpasbaar.

Leiden staat voor uitdagingen in haar wegensysteem. Op dit moment zijn hoofdwegen te druk 
zeker bij bijzondere omstandigheden zoals slecht weer, een drukkere spits of een brugopening. 
Beschikbare alternatieve routes zijn zelf ook overbelast, of zo ver om, dat ze nog altijd lang zamer 
zijn  dan  de  overbelaste  weg.  De  RijnlandRoute  en  de  Leidse  Ring  Noord  brengt  daar  deels  
verandering in, maar aanvullende maatregelen en een modal shift zijn eveneens noodzakelijk.

Betrouwbare reistijden zijn ook voor het openbaar vervoer (OV) noodzakelijk. Het is namelijk 
belangrijk dat een reiziger vertrouwen heeft dat zijn voorspelde reistijd ook zijn daadwerkelijke 
reistijd  wordt.  Het  wegensysteem  waarvan  het  OV  grotendeels  gezamenlijk  met  personen-
verkeer gebruik maakt, bepaalt mede de dienstregeling. Daarom wordt in het bouwen van een 
vervoerplan voor de busdienstregeling uitgegaan van relatief pessimistische reistijden. Dit is 
slecht voor de concurrentiepositie van het OV, en verhoogt de exploitatiekosten.

Verkeer dat goed kan doorrijden bevordert de verkeersveiligheid en is beter voor de lucht-
kwaliteit. Verkeersdeelnemers neigen er namelijk naar grotere risico’s te nemen op locaties 
waar zij lang moeten wachten. Dit leidt zowel voor auto’s als voor langzaam verkeer tot het 
meer negeren van rood licht. Ook hulpdiensten hebben hinder van de overbelasting, want het 
is lastig of onmogelijk wachtrijen te passeren. Daarnaast leiden drukke wegen tot sluiproutes 
door straten die hier niet voor zijn ingericht. In hoofdstuk 8 wordt verder ingezoomd op de 
wegenstructuur en de bijbehorende wegencategorisering.

Maatregelen  die  zich  richten  op  het  verbeteren  van  de  bereikbaarheid  van  Leiden  hebben 
betrekking op het verbeteren van de afwikkeling in de spitsen. Daarnaast is het belangrijk om 
aantrekkelijke  alternatieven  te  bieden  voor  de  automobilist  in  de  vorm  van  fiets  en  OV.  
Naast de aandachtspunten op het hoofdwegennet zijn er ook aandachtspunten voor de fiets-
structuur.  Hierbij  gaat  het  met  name  om  ontbrekende  schakels  in  het  fietsnetwerk,  vooral 
tussen Leiden en omliggende gemeenten. In hoofdstuk 6 wordt hier verder op ingegaan

Voor fietsers is naast veilige en comfortabele routes het kunnen stallen van de fiets een belang-
rijk onderdeel van de reis. Vooral in onze stationsomgevingen (maar ook op meer plekken in 
de stad) is het stallen van de fiets een uitdaging. Er was al de nodige aandacht voor het oplos-
sen van deze problematiek in de vorige mobiliteitsnota, maar gelet op de bijdrage van de fiets 
in  een  duurzaam  mobiliteitssysteem  neemt  de  urgentie  alleen  maar  toe.  Er  zijn  al  stappen 
genomen  om  het  tekort  aan  fietsparkeerplekken  op  te  lossen,  maar  blijvende  aandacht  is 

15

nodig zeker gelet op de voorspelde groei van het aantal fietsers en daarmee de behoefte aan 
stallingsplekken.

3.5 De balans tussen leefbaarheid, duurzaamheid en bereikbaarheid 
Bereikbaar zijn is een belangrijk gegeven voor het (economisch) functioneren van Leiden en 
haar inwoners en bezoekers. Dit moet afgezet worden tegen andere kwaliteiten die net zo 
belangrijk  zijn  voor  de  stad,  zoals  leefbaarheid  en  duurzaamheid.  In  een  dichtbevolkte  en 
dichtbebouwde stad als Leiden kan verbetering van de bereikbaarheid gemakkelijk conflicte-
ren  met  een  andere  doelstelling:  verbeteren  van  de  leefbaarheid  en  het  verblijfsklimaat.  
Er moet een balans gevonden worden tussen het faciliteren van verkeer en het behouden van 
de leefbaarheid van de stad. Onze ambitie om een verschuiving te weeg te brengen tussen 
enerzijds  fiets,  lopen  en  openbaar  vervoer  en  anderzijds  gemotoriseerd  verkeer  is  daarin  
helder. De balans wordt niet meer gevonden in het ongelimiteerd uitbreiden van de capaciteit 
voor het gemotoriseerd verkeer, maar in een evenwichtigere verdeling van het gebruik van de 
ruimte (afhankelijk van het type gebied) voor alle modaliteiten.

Een  belangrijke  categorie  van  ongewenste  neveneffecten  van  het  verkeer  is  milieuoverlast. 
Daaronder valt geluidsoverlast, luchtvervuiling, en trillingshinder. Voor de eerste twee geldt 
landelijke wetgeving, voor de derde niet. Spoorvervoer kan geluids- en trillinghinder opleve-
ren, maar geen luchtvervuiling. Voor alle drie geldt dat de hoeveelheid verkeer, het aandeel 
vrachtverkeer,  en  de  afstand  tussen  weg  en  bebouwing  sterk  bepalende  factoren  zijn.  
In Leiden zijn er verschillende wegen (zoals de Hoge Rijndijk en Hooigracht) met een aanzien-
lijke verkeersfunctie en korte afstand tussen weg en bebouwing, met navenante risico’s op 
milieuhinder. 

Verkeer  heeft  ook  een  belangrijke  invloed  op  de  beleving  van  de  openbare  ruimte.  Leiden 
heeft  de  wens  om  de  leefbaarheid  en  de  kwaliteit  van  de  openbare  ruimte  te  verbeteren.  
In sommige delen van de stad (zoals de binnenstad) is dit ook een economische noodzaak;  
het verbetert de concurrentiepositie en daarmee het economisch functioneren van middel-, 
groot-  en  kleinbedrijf.  Maar  ook  andere  delen  van  de  stad,  die  we  als  aantrekkelijk  woon-
gebied  of  kenniscampus  willen  profileren,  zijn  gebaat  bij  een  aantrekkelijk  verblijfsklimaat. 
Behalve de beleving van de omgeving is hierbij ook het aspect van barrièrewerking van belang. 
Bij wegen met een stroomfunctie steek je minder makkelijk over en dat kan de kwaliteit en de 
ontwikkelingsmogelijkheden van een gebied negatief beïnvloeden.

De effecten op de kwaliteit van de ruimte zijn moeilijk te kwantificeren, en ze hebben een 
deels  subjectief  karakter.  Ze  zijn  ook  erg  afhankelijk  van  de  locatie  of  het  type  gebied:  
een bepaalde verkeersdrukte kan op de ene locatie ervaren worden als problematisch voor de 
ruimtelijke  kwaliteit,  terwijl  elders  even  veel  of  meer  verkeer  niet  als  een  probleem  hoeft  
te  gelden.  Vaak  hangt  dit  samen  met  de  beschikbare  ruimte  en  hoe  die  verdeeld  is.  
Daarbij moeten we niet alleen denken aan ruimte die in beslag wordt genomen door rijwegen, 
maar ook aan ruimte die wordt gebruikt door parkeerplaatsen en fietspaden. 

Een  aantal  locaties  vraagt  om  specifieke  aandacht  voor  verkeer  in  relatie  tot  de  ruimtelijke 
kwaliteit. De uitwerking van deze vraagstukken is vaak een ontwerpopgave die een plek heeft 
en krijgt in gebiedsuitwerkingen.: 

16

•  de historische binnenstad, inclusief de singelroute. De wens is hier om zoveel mogelijk het 

(doorgaande) verkeer door de binnenstad (inclusief singels) tegen te gaan. Het grootste 
deel van dit gebied heeft met weinig verkeer te maken, maar een ander deel (zoals de 
Hooigracht, Zijlsingel) heeft met veel verkeer te maken en haalt niet de kwaliteit die in 
potentie aanwezig is. Niet alleen de hoeveelheid verkeer heeft hiermee te maken, maar 
ook de verhouding tot de capaciteit. Er treedt aanzienlijke overbelasting op, waardoor er 
gedurende de spitsperioden langdurig wachtrijen zijn. De aanwezigheid van deze wacht-
rijen heeft een extra negatief effect op de kwaliteit en leefbaarheid. De kwaliteit komt 
echter niet alleen voort uit de omvang van de intensiteit van het verkeer. Ook de huidige 
vormgeving van de weg speelt een rol. Voor de Hooigracht speelt nog als extra complica-
tie dat hier ook HOV gaat rijden.

•  verschillende historische verbindingen richting het centrum (Morsweg, Hoge Rijndijk, 

Rijnsburgerweg) hebben te maken met veel verkeer en (zeer) beperkte ruimte; op delen 
speelt overbelasting. Ook hier levert de ruimtelijke kwaliteit in. Tegelijk spelen die verbin-
dingen voor de bereikbaarheid wel een behoorlijke rol in het verkeerssysteem,

•  een voorbeeld van een andere orde is het stationsgebied en de verbinding met de  
binnenstad en het Bio Science Park. Hier is de hoeveelheid autoverkeer al beperkt,  
maar er rijden veel bussen. Dit beperkt de ruimte voor het langzaam verkeer, de fietsers 
rijden gemengd met de bussen en bussen verliezen tijd omdat ze vaak de langzaam  
verkeersstromen moeten kruisen, wat soms ook leidt tot verkeersonveilige situaties,

•  een laatste situatie is de N206 (Churchilllaan en Doctor Lelylaan). Deze weg heeft nu nog 
een profiel om veel verkeer te verwerken, en de meeste bebouwing bevindt zich op een 
redelijke afstand. De omvang van de weg zorgt voor een behoorlijke barrièrewerking.  
Dit draagt er o.a. aan bij dat de wijken Hoge Mors en Lage Mors op dit moment maar 
een beperkte relatie met elkaar hebben. De aanleg van de RijnlandRoute biedt kansen  
om de barrièrewerking te verminderen. 

Tenslotte is in de balans tussen bereikbaarheid en duurzaamheid met name verkeersveiligheid 
van  groot  belang.  In  essentie  dienen  gebruik  en  vorm  van  de  infrastructuur  met  elkaar  in 
balans te zijn om een veilige situatie te verkrijgen. In heel Nederland volgen we hiertoe de 
verkeersveiligheidsvisie  Duurzaam  Veilig  die  door  het  Rijk  in  combinatie  met  de  Stichting 
Wetenschappelijk Onderzoek Verkeersveiligheid (SWOV) is geformuleerd. Wezenlijk onderdeel 
hiervan is de functie per weg te benoemen en de inrichting hierop aan te passen. Leiden kent 
verschillende  wegen  waar  functie  en  inrichting  niet  goed  met  elkaar  in  verhouding  zijn.  
Een voorbeeld is de Morsweg, waar het fietsverkeer gemengd rijdt met veel autoverkeer op 
een  zeer  smalle  rijbaan.  Zeker  voor  kwetsbare  doelgroepen  is  dit  bijzonder  niet  gewenst.  
Het  consequent  aanpassen  van  wegen  conform  de  Duurzaam  Veilig-principes  leidt  tot  een 
veiliger verkeerssysteem.

3.6 Doorkijk naar mobiliteit 2040
De  Omgevingsvisie  Leiden  schets  de  hoofdlijnen  voor  de  fysieke  leefomgeving  voor  2040.  
Een onderdeel van die leefomgeving is mobiliteit. In deze mobiliteitsnota staan we voorname-
lijk stil bij de korte en middellange termijn. De ambities uit het beleidsakkoord hebben echter 
ook  een  reikwijdte  voor  de  lange  termijn.  Om  aan  te  sluiten  bij  de  lange  termijn  van  de 
Omgevingsvisie is hieronder de visie op mobiliteit opgenomen die in een volgende actualisatie 
van de Omgevingsvisie de input zal vormen voor mobiliteit.

17

Het gebruik van een specifiek vervoermiddel zal niet meer afhangen van het gegeven of je het 
bezit of niet (deeleconomie). Mobiliteit zal zijn vormgegeven rond servicediensten die een reis 
aanbieden.  Afhankelijk  van  de  bestemming  en  de  herkomst  worden  de  meest  geschikte  
vervoermiddelen aangeboden. Een verschuiving dus van bezit naar gebruik. Dit zal op termijn 
het  ruimtegebruik  van  de  openbare  ruimte  in  Leiden  flexibelere  en  evenwichtiger  kunnen 
maken.

Onze Randstad is in 2040 een bundeling van woon- en werkkracht die verbonden is door een 
hoogwaardig treinsysteem dat steden onderling via een hoogfrequente en snelle dienstrege-
ling  met  elkaar  verbind  (zoals  benoemd  in  Toekomstbeeld  OV  2040).  Leiden  is  één  van  de 
toegangspoorten tot dit hoogwaardige systeem. Daarnaast zijn wij voor de regio het schakel-
punt  van  het  regionale  openbaar  vervoer  naar  dat  hoogwaardige  intercity  netwerk.  
Onze stadsdienst is een flexibel en duurzaam systeem dat zowel zelfstandig functioneert als 
ook  onderdeel  is  van  mobiliteitsdiensten  (ook  wel  Mobility  as  a  Service  (MaaS)  genoemd). 
Hierin fungeert het als een van de schakels in de totale verplaatsing.

Mobility as a Service, wat is dat? Er zijn verschillende definities. Wij sluiten aan bij datgene dat 
door het Kennisinstituut Mobiliteit is gedefinieerd, namelijk een mobiliteitsaanbod waarbij de 
belangrijkste vervoersbehoeften van een klant worden vervuld via één interface en worden 
aangeboden door één serviceprovider.

De fiets is in 2040 nog meer aanwezig dan in 2020. Hoe de precieze verschijningsvorm van die 
fiets er uit ziet weten we nog niet. In onze stedelijke ontwikkeling hebben we uitstekende 
voorzieningen om die fiets te stallen. Zowel bij de woning als bij voorzieningen, winkels en het 
werk.  Ook  alle  tussenvormen  tussen  traditioneel  lopen  en  fietsen  (zoals  momenteel 
monowheels, elektrische steppen, skateboards e.d.) zullen toenemen. Afhankelijk van het feit 
of de landelijke overheid deze nieuwe middelen toestaat, verwelkomen we ze in de stad omdat 
ze geen of geringe impact hebben op de leefbaarheid van de stad. Hierbij geldt natuurlijk wel 
dat ze veilig moeten zijn.

Het geen of beperkt beschikking hebben over mobiliteit heet vervoersarmoede. Een gebrek 
aan  vervoersmogelijkheden  is  een  probleem  met  ingrijpende  sociale  gevolgen.  Mensen  die 
vervoersarm zijn, hebben minder mogelijkheden om deel te nemen aan bijvoorbeeld werk, 
opleiding of sociale netwerken. We zien het als onze taak om te bewaken dat de toegang tot 
mobiliteit in 2040 niet exclusief is geworden. We zien in MaaS een kans dat mobiliteit betaal-
baar en daarmee toegankelijk blijft voor een ieder.

We zien dat we als gemeentelijke overheid in 2040 vooral regisseur zijn rond (infrastructurele) 
netwerken en de data die hier op en rond wordt verzameld. We zorgen er voor dat de data 
beschikbaar is voor een ieder. Aanbieders van mobiliteitsconcepten kunnen met deze data hun 
producten afstemmen op de behoefte van onze samenleving. Ook ontwikkelingen die op dit 
moment nog in de kinderschoenen staan, zoals vervoer door de lucht en hergebruik van het 
water als netwerk voor goederen en mensen, ondersteunen we als deze een bijdrage leveren 
aan de gezonde en leefbare stad. Als overheid waken wij voor de bescherming van privacy bij 
gebruik van data. 

18

In 2040 zullen personen- en bestelauto’s voor het grootste deel elektrisch zijn. Wat de toe-
komstige brandstofvormen ook mogen zijn, wij werken mee om die brandstoffen toegankelijk 
te maken. Gelet op onze ambities ten aanzien van gezondheid, leefbaarheid en duurzaamheid, 
zien wij het individuele transport op een gepaste manier in de stad. Hiermee bedoelen we  
een zo gering mogelijke impact op ruimtegebruik en leefomgeving. We kijken meer dan de  
afgelopen decennia naar hoeveel ruimte nodig is voor de auto.

19

4. Ruimtelijk concept

De integrale visie voor de fysieke leefomgeving, waarbij mobiliteit een van de onderdelen is,  
is vastgelegd in de Omgevingsvisie Leiden 2040. In de Omgevingsvisie Leiden 2040 beschrijven 
we  wat  we  belangrijk  vinden  bij  de  groei  en  ontwikkeling  van  Leiden.  De  Omgevingsvisie 
Leiden  2040  sluit  aan  op  de  Regionale  agenda  voor  de  Omgevingsvisie  2040  “Hart  van 
Holland” en bij de stadsvisie “Leiden, Stad van Ontdekkingen”. De Omgevingsvisie omvat zes 
verhaallijnen waarin al deze zaken samenkomen, met verbeeldingen daarvan, in de vorm van 
collages en inspiratiekaarten.
In  deze  verhaallijnen  speelt  mobiliteit  op  verschillende  manieren  een  rol  om  ambities  op  
het gebied van wonen, werken, economie, kennis en cultuur, historische waarden en voor-
zieningen te kunnen behalen. De verhaallijnen sluiten aan bij de ambities op het gebied van 
mobiliteit die in het vorige hoofdstuk zijn verwoord. 

Figuur 3: Oude Lijn als drager van ontwikkeling

20

Vanuit de omgevingswet is het belangrijk om gebiedsspecifiek te werken. Ook voor mobiliteit 
werken wij vanuit de specifieke vervoerskenmerken per gebied en bepalen we aan de hand 
daarvan  de  prioritering  tussen  de  modaliteiten.  In  het  vervolg  van  dit  hoofdstuk  wordt  
ingegaan op de vervoerskenmerken van de verschillende deelgebieden. Voordat hierop wordt 
ingezoomd  is  het  nuttig  om  eerst  te  benoemen  dat  nieuwe  ruimtelijke  ontwikkelingen  en 
mobiliteit hand in hand gaan. Dit is niet alleen een opgave voor Leiden en de Leidse regio maar 
een die vooral in de gehele randstad wordt gevoeld. In de zuidelijke randstad heeft dit geleid 
tot  een  verstedelijkingsalliantie  en  een  bijbehorende  adaptieve  ontwikkelingsstrategie. 
Hierin  worden  de  opgaven  van  woningbouw,  verbetering  van  de  agglomeratiekracht,  
meer hoogwaardig openbaar vervoer en een betere verkeersdoorstroming bij elkaar gebracht. 
Belangrijk onderdeel van de strategie is de bundeling van ontwikkeling van woningbouw nabij 
OV-knooppunten op de Oude Lijn (spoorverbinding Dordrecht- Leiden). Figuur 3 komt uit de 
adaptieve ontwikkelingsstrategie en laat de Oude Lijn zien en de verstedelijkingslocaties. 
Het belangrijkste knooppunt voor Leiden is hier Leiden Centraal. In het hoofdstuk over open-
baar vervoer (Hoofdstuk 7) komt de adaptieve ontwikkelingsstrategie nog kort terug. 

Binnenstad
De  zone  Bio  Science  Park  –  Stationsgebied  –  binnenstad  noemen  we  ‘de  centrale  zone’. 
Karakteristiek voor deze zone is een hoog aandeel voetgangers en fietsers in de verplaatsin-
gen. Voor een deel zijn dit trein- en busreizigers die in en uitstappen op Leiden Centraal. Zowel 
de historische binnenstad als het Bio Science Park zijn gebaat bij een aantrekkelijk verblijfs-
klimaat en een goede omgeving die het langzaam verkeer faciliteert. Met name kennissteden 
profiteren van een publiek domein dat ontmoeting en uitwisseling stimuleert. 

Gezien de compacte schaal van Leiden is het mogelijk om binnen dit centrale gebied sterk in 
te zetten op de aantrekkelijkheid van de publieke ruimte, waarbij verplaatsingen vooral te voet, 
met de fiets en/of eventueel met het OV plaatsvinden. Dit sluit aan bij de gedachte van de al 
genoemde adaptieve ontwikkelingsstrategie.

Een belangrijke plek in dit gebied waar 
alle ambities samenkomen is het Stations-
gebied.  In  het  Stationsgebied  zijn  veel 
ruimtelijke  ontwikkelingen  gelegen  en 
ook  de  inrichting  van  de  buitenruimte 
van het stationsgebied zelf is daarbij een 
belangrijk thema. De ontwikkelingen in 
dit gebied sluiten aan bij transit orientated 
development (TOD). TOD is de algemene 
benaming  voor  ontwikkelingen  in  de 
directe  nabijheid  van  OV-knooppunten 
(zie  ook  het  kader).  Voor  Leiden  geldt 
dat die gedachte aansluit bij de gebun-
delde  inzet  van  de  zuidelijke  randstad 
om de agglomeratiekracht te versterken 
en daarbij gelijk te werken aan het oplos-
sen  van  mobiliteitsknelpunten.  Door  het  verbeteren  van  duurzame  mobiliteit  (OV  en  fiets/
lopen)  van  de  regio  Leiden-Den  Haag-Rotterdam-Dordrecht  vergroten  we  de  leefbaarheid 

Figuur 4: Huidige situatie stationsomgeving

21

(gezondheid en optimaal gebruik van de schaarse openbare ruimte in de steden) en werken we 
aan de toekomstbestendigheid van het gebied.

Bij TOD worden nieuwe woningen en voorzieningen ontwikkeld in de nabijheid van (hoog-
waardig) openbaar vervoer. De nieuwe ontwikkelingen kennen in hun stedelijke vormgeving 
het  kenmerk  dat  ze  op  loop-  en  fietsafstand  van  een  OV-knooppunt  zijn  vormgegeven.  
Lopen en fietsen zijn de snelste manier van transport. Autogebruik op die plekken is onaan-
trekkelijk omdat het in kosten en tijd niet kan concurreren met de duurzame modaliteiten. 

Er wordt gewerkt aan een toekomstvaste OV-terminal als onderdeel van de gehele stations-
omgeving.  Daarbij  onderzoeken  we  samen  met  andere  stakeholders  in  het  gebied  de  
ontsluitingsstructuren  voor  het  busverkeer.  Doel  daarbij  is  om  enerzijds  een  betrouwbare  
busdienstregeling  te  kunnen  garanderen  en  anderzijds  de  conflicten  tussen  busverkeer  en 
voetgangers- en fietsstromen tot een minimum te beperken en hiermee veiligheid en verblijfs-
kwaliteit te verhogen.

Menggebieden
Staat in het stationsgebied vooral de voetganger voorop, daarbuiten is de fietser de belangrijk-
ste verkeersdeelnemer. Voor een deel betreft dit fietsers die zich binnen de stad (of de regio) 
uitsluitend per fiets verplaatsen, voor een deel betreft het ook treinforensen, die van of naar 
het station fietsen (een zogenoemde ketenverplaatsing). Door de compactheid van Leiden is 
alles op fietsafstand, waardoor het fietsaandeel groot is. Dit aandeel willen we nog vergroten 
door de voorzieningen voor de fiets te verbeteren. Dit doen we door in menggebieden de fiets 
op 1 te zetten.

Perifere woongebieden en bedrijventerreinen
Buiten  de  centrale  zone  In  Leiden  is  er  naast  een  groot  aantal  woongebieden,  een  aantal 
bedrijventerreinen gelegen. Voor het economisch functioneren is het op de korte en middel-
lange termijn van belang dat de verbinding van en naar het hoofdwegennet goed is en berijd-
baar voor (vracht)verkeer. Op innovatief vlak zijn er ontwikkelingen die ook het vrachtverkeer 
schoner maken. Voor maatvoering van vrachtverkeer moet op de korte en middellange termijn 
nog  altijd  rekening  gehouden  worden  met  de  huidige  dimensionering  van  voertuigen.  
In regionaal verband wordt nagedacht hoe er plek blijft bestaan voor alle milieucategorieën 
van  bedrijvigheid.  In  samenwerking  met  het  bedrijfsleven  wordt  een  toekomstperspectief 
opgesteld met een planhorizon 2030. We werken aan de verbetering van de bereikbaarheid 
van die terreinen met de fiets en het openbaar vervoer, naast de bereikbaarheid met de auto.

De buurten van Leiden waar overwegend gewoond wordt, worden door de lijnvoering van de 
stadsdienst goed ontsloten. Er blijven wensen over de frequentie. Ook het fietsnetwerk is al 
behoorlijk op peil. Hier hebben we nog wel wensen ten aanzien van missende schakels en de 
kwaliteit van bepaalde routes. De woningbouwopgave tot circa 2030 is voor het grootste deel 
vertaald naar specifieke locaties/zoekgebieden in de stad. De achtergrond hiervan is naast de 
Omgevingsvisie ook te vinden in de verstedelijkingnotitie Leiden. Voor die gebieden geldt dat 
het een gegeven is dat de woningbehoefte groot is. De invulling daarvan moet op een zoda-
nige wijze plaatsvinden dat gelijktijdig ook andere opgaven worden bediend. Meer dan ooit 
hangen opgaven met elkaar samen en is een integrale aanpak voor de fysieke leefomgeving 
noodzakelijk. Er is ook weinig fysieke ruimte, dus we moeten koppelen door middel van duur-

22

zame verstedelijking. Duurzame verstedelijking houdt in dat woningbouw daar plaatsvindt, 
waar  zij  bijdraagt  aan  een  verbetering  van  de  leefbaarheid  en  duurzaamheid  van  de  stad. 
Bijvoorbeeld doordat zij een ruimtelijke kwaliteitsimpuls geeft aan de buurt, of het draagvlak 
voor missende voorzieningen vergroot. Duurzame verstedelijking kan de aanleg van collectieve 
warmtesystemen  ondersteunen,  waar  ook  omliggende  oudbouw  op  aan  kan  koppelen.  
En bij duurzame verstedelijking worden ontwikkelingen zo vormgegeven dat de omgeving ook 
klimaatbestendiger en groener wordt, en de biodiversiteit er op vooruit gaat. Er is een zestal 
locaties aangewezen waar de verstedelijkingsopgave zich concentreert. Voor deze locaties zal 
bij de verdere uitwerking per locatie de mobiliteitsopgaven worden onderzocht. In figuur 5 zijn 
de potentiegebieden terug te vinden. In figuur 5 zijn ook de kleinere bouwlocaties opgenomen.

Figuur 5: Potentiegebieden verstedelijkingsopgave (links), overzicht bouwlocaties

23

De balans en de prioriteit tussen de modaliteiten bepalen we per gebiedstype en per type weg. 
Voor een woonstraat in de binnenstad is dit anders dan voor bijvoorbeeld een woonstraat  
in de Fortuijnwijk. Als vertrekpunt in het bepalen aan welke modaliteit welke ruimte wordt 
gegeven hanteren we de volgende volgorde.

Binnen­
stad 

Meng­
gebieden

Perifere 
woongbieden  
en bedrijven­
terreinen

Regio

24

5. Duurzame mobiliteit en leefbaarheid

Een  goed  werkend  mobiliteitssysteem  is  belangrijk  voor  Leiden  en  de  regio.  Verkeer  heeft 
echter ook ongewenste neveneffecten en dat geldt hoofdzakelijk voor gemotoriseerd verkeer. 
Die neveneffecten hebben betrekking op de luchtkwaliteit, verkeerslawaai, trillingen, leefbaar-
heid en veiligheid. 

Er worden maatregelen genomen die duurzame mobiliteit en daarbij leefbaarheid en veiligheid 
als primair doel hebben. Deze maatregelen dragen ook bij aan de bereikbaarheid. Dit hoofd-
stuk benoemt deze maatregelen.

5.1 Duurzame mobiliteit en leefbaarheid
In de Omgevingsvisie is aangegeven dat duurzame mobiliteit bijdraagt aan een leefbare stad. 
Duurzaam heeft daarbij een betekenis in brede zin: van economisch tot milieutechnisch. Er is 
een  verband  tussen  duurzaamheid  en  leefbaarheid.  Immers,  bij  duurzaamheid  binnen  het  
terrein van verkeer en vervoer hoort hoofdzakelijk het beperken van milieuhinder door het 
verkeer. En dit is in het algemeen goed voor de leefbaarheid in de stad. Op lokaal niveau hoeft 
dit overigens niet altijd zo te zijn. Bijvoorbeeld, een maatregel vanuit duurzaamheid of duur-
zame mobiliteit is het bevorderen van het gebruik van het OV. Dit kan bijvoorbeeld met de 
inzet van HOV. Lokaal levert dit echter wel meer passages van bussen op en dit kan lokaal 
ervaren worden als negatief voor de leefbaarheid. Maar voor de stad als geheel kan de maat-
regel wel als positief te beoordelen zijn vanuit leefbaarheid en duurzaamheid. In ieder geval 
bekijken we de twee thema’s hier samen.

Bij duurzaamheid gaat het er om dat we met ons huidig handelen er ook voor zorgen dat 
toekomstige generaties in hun behoeften kunnen voorzien. Maatregelen die we nu nemen 
aan het verkeerssysteem van Leiden, moeten ook goed zijn op de lange termijn. We werken 
daarom aan de structuur van het wegennet met de Leidse Ring die voor de lange termijn dé 
dragende functie heeft voor het wegennet. Daarbij is het overigens niet het uitgangspunt het 
autoverkeer zo veel mogelijk te faciliteren, maar wel een solide basis te bieden voor de auto-
bereikbaarheid. Ook helpt deze maatregel om overbelasting op andere delen van het wegen-
net te beperken, en zo de milieubelasting over het geheel genomen te doen afnemen. Andere 
vervoerwijzen  dan  autoverkeer  zijn  overigens  zeker  niet  minder  van  belang,  maar  (ook)  de 
bereikbaarheid met de auto is noodzakelijk om Leiden aantrekkelijk te houden als stad om in 
te werken en te wonen.

Onze huidige manier van verplaatsen, met veel gebruik van de auto, is over het geheel gezien 
niet duurzaam. Mobiliteit is één van de belangrijkste veroorzakers van de CO2 uitstoot (naast 
andere emissies zoals NOx en fijnstof), en draagt zo bij aan de klimaatverandering. Het Rijk 
werkt  momenteel  als  uitwerking  van  het  Klimaatakkoord  via  de  Mobiliteitstafel  aan  maat-
regelen die de CO2-uitstoot als gevolg van mobiliteit moet verminderen. De maatregelen zijn 
op  lokaal  niveau  nog  niet  bekend,  maar  zullen  naar  alle  waarschijnlijk  gericht  zijn  op  het  
verduurzamen van de voertuigvloot (efficiënter en gebruik alternatieve brandstoffen) en een 
verschuiving van het gebruik naar duurzame modaliteiten zoals fietsen, lopen en openbaar 
vervoer. Leiden heeft dezelfde doelstellingen. Het is inmiddels duidelijk dat de maatregelen 
zullen  worden  uitgewerkt  op  regionale  schaal.  In  Holland  Rijnland  verband  werken  we  al 
samen  aan  klimaatdoelstellingen.  In  het  regionale  mobiliteitsplan  dat  in  2019/2020  door 

25

Holland Rijnland opgesteld wordt nadrukkelijk aandacht besteedt aan de regionale en lokale 
uitwerking van de klimaatmaatregelen in relatie tot het mobiliteitsbeleid.

In Leiden investeren we in de hieronder volgende maatregelen. 

•  Meer fietsverkeer door fietsbeleid: meer fietsgebruik in plaats van gebruik van de 
auto is duurzaam en verbetert de leefbaarheid. De meest bepalende factor hierin is dat 
voor de fietser snelle, directe en comfortabele routes zijn. Ook mogelijkheden voor goede 
stallingen, stimuleren van de elektrische fiets (om de fietser op langere afstanden te laten 
concurreren met de auto), en inzet van communicatie zijn maatregelen die het fiets-
gebruik bevorderen. In hoofdstuk 6 staan de maatregelen die Leiden neemt.

•  Meer OV-gebruik door het stimuleren van OV gebruik: ook het bevorderen van  
het gebruik van het OV draagt bij aan duurzaamheid. Leiden beschikt over meerdere 
trein stations, waarvan Leiden Centraal veel reizigers (lokaal en regionaal) bedient. Ook 
beschikt Leiden over een uitgebreid busnetwerk. Inmiddels is het HOV geïntroduceerd en 
wordt gewerkt aan de verdere invulling hiervan. De gemeente Leiden gaat niet zelf over 
het OV, maar kan met haar beleid wel bijdragen aan de concurrentiepositie van het OV. 
We doen dit door te overleggen met de overheden die gaan over trein en busvervoer  
(het Rijk, respectievelijk de provincie). We doen dit momenteel vooral in het kader van de 
naderende OV-concessie Zuid-Holland Noord waar wij deel van uitmaken. Voor het spoor 
gaat het om het faciliteren van comfortabel en vlot voor- en natransport naar de stations 
(inclusief fietsparkeren), en voor het busvervoer kan de gemeente maatregelen nemen in 
de fysieke infrastructuur die positief uitwerkt voor de verplaatsingssnelheid van de bus. 
Ook maakt Leiden de haltes voor iedereen toegankelijk. Zie hoofdstuk 7 voor de maat-
regelen die we nemen voor het OV.

•  Meer duurzame mobiliteit door verdichting van woon- en werkfuncties bij OV 
knopen: dit doen we bijvoorbeeld door verdichting bij Leiden Centraal en het faciliteren 
van werkgelegenheid in het Bio Science Park. Dit valt overigens met name onder beleid 
van ruimtelijke ordening en economie, maar het vraagt ook verkeersmaatregelen. Immers, 
verdichting bij het OV leidt over het geheel gezien wel tot minder autoverplaatsingen, 
maar heeft lokaal wel tot gevolg dat er extra verkeer gegenereerd wordt. We hebben  
het in hoofdstuk 4 gehad over de relatie van ruimtelijke concepten en verplaatsingen.

•  Efficiëntere verplaatsingen door schonere en zuinigere voertuigen, gebruik alternatie-
ve brandstoffen/elektriciteit: hiertoe verschonen we ons eigen voertuigenpark bij vervan-
ging, bevorderen we het gebruik van elektrische voertuigen door het plaatsen van 
publieke laadpalen in de openbare ruimte en in de gemeentelijke parkeergarages.  
We werken aan het verkorten van doorlooptijden van procedures rond laadinfrastructuur 
en ook de voorgenomen intensivering van de milieuzone draagt hieraan bij.

•  Bottom-up initiëren van duurzame innovatieve initiatieven vanuit de samenleving:  
we moedigen initiatieven van derden aan. Dit wordt in Leiden vormgegeven door de  
inzet van een Duurzaamheidsfonds. 

•  Stedelijke distributie: een belangrijk instrument voor het verminderen en verschonen 
van het goederenvervoer is stedelijke distributie. Leiden onderzoekt momenteel samen 
met een aantal ondernemers waar en op welke manier de stedelijke distributie kan  
worden verduurzaamd. Hieraan wordt ook de werking en de reikwijdte van de milieu-
zone gekoppeld.

26

•  Efficiëntere verplaatsingen door eisen duurzaamheid in concessieverlening: ook op dit 

punt is de gemeente niet bepalend, maar hebben we wel invloed op de concessieverlener 
(de provincie). Landelijk is er een bestuursakkoord “Zero Emissie regionaal openbaar  
vervoer per bus”. Hierin zijn duurzaamheidsdoelen voor 2025 en 2030 gesteld.  
De ambities die wij hebben brengen we in in het proces van de concessie. Wij zijn nog 
steeds verheugd dat de provincie samen met ons ambitie heeft getoond in het ver-
vroegen van de introductie van Zero Emissie bussen voor de stadsdienst van Leiden. 

•  Meer autodeelritten door bevorderen autodelen: we stimuleren het autodelen door 
hier parkeerplaatsen voor te reserveren, ontheffingen te verlenen van een parkeervergun-
ning en, vooral, door inwoners van Leiden bewust te maken van de mogelijkheden van 
autodelen (communicatie).

•  Verkeersmanagement en mobiliteitsmanagement: goed ingezet verkeers- en  

mobiliteitsmanagement leidt tot minder gebruik van energie en tot minder uitstoot als  
op de hoofdwegen. Het aantal keren dat een voertuig moet stoppen wordt beperkt.  
Het ‘intelligenter’ maken van verkeersregelinstallaties is daarbij een maatregel.  
Zie hoofdstuk 9.

Bovenstaande duurzaamheidsmaatregelen zijn van belang voor de leefbaarheid van de stad. 
Het beperken van het autoverkeer of de effecten ervan helpen immers ook het lokaal beper-
ken van de milieubelasting (luchtkwaliteit en geluidsbelasting). Er zijn wettelijke eisen voor het 
toegelaten niveau van geluidsbelasting en ten aanzien van emissiewaarden. In Leiden toetsen 
we hier bijvoorbeeld aan in het kader van bestemmingsplanprocedures.

De Leidse agglomeratie houdt zich aan de regeling omgevingslawaai (Stcrt. 2004, 134). Op 
grond daarvan is Leiden verplicht om elke vijf jaar, te beginnen in 2007, een geluidsbelasting-
kaart vast te stellen. Deze kaart geeft inzicht in de blootstelling aan geluid door wegverkeer, 
railverkeer, luchtvaart en industrie, in het jaar voorafgaande aan de totstandkoming van de 
kaart.  Als  verdere  verplichte  stap  moet  Leiden  een  actieplan  opstellen.  Dit  actieplan  is  een 
evaluatie  van  het  gevoerde  beleid  in  de  afgelopen  vijf  jaar.  Ook  wordt  in  dit  actieplan  
vast gelegd welke concrete acties Leiden van plan is te doen om geluid te beperken daar, waar 
het naar het oordeel van de gemeente beperkt moet worden. Ook staat omschreven hoede 
geluidskwaliteit beschermd wordt op plaatsen waar de kwaliteit nu goed is. Het actieplan doet 
waar nodig een aanzet voor nieuw beleid. Een belangrijke vraag voor het actieplan is welke 
geluidsbelasting als onwenselijk wordt gezien.

27

5.2 Verkeersveiligheid
In Nederland (zie figuur 6) gaat het minder goed met de verkeersveiligheid. Het aantal ernstig 
verkeersgewonden neemt al ruim tien jaar toe, en er is opnieuw een stijging van het aantal 
verkeersdoden. Ook in Leiden zien we min of meer deze trend. Om het tij te keren hebben 
overheden  en  maatschappelijke  partners  zichzelf  als  doel  gesteld  dat  elk  slachtoffer  in  het 
verkeer  moet  worden  voorkomen.  Deze  ambitie  is  vastgelegd  in  het  Strategisch  Plan 
Verkeersveiligheid 2030 van het Rijk.

Het  wordt  met  name  in  steden  steeds  drukker  op  de  fietspaden.  Er  zijn  nieuwe  (stillere)  
voertuigen, zoals de elektrische fiets. Er zit steeds meer techniek in de auto, waar we mee 
moeten leren omgaan. Er is meer afleiding door social media, en mensen blijven op oudere 
leeftijd  deelnemen  aan  het  verkeer.  De  veranderende  omstandigheden  vragen  om  nieuwe 
maatregelen. Hier zijn inspanningen voor nodig, ook in Leiden. 

Figuur 6: Ontwikkeling van het aantal verkeersdoden en ernstig verkeersgewonden in de 
periode 2008-2017; de figuren zijn overgenomen uit: Strategisch Plan Verkeersveiligheid 
2030, bron CBS statline.

5.2.1 Locatie specifieke verkeersveiligheidsprojecten
Er bestaat geen absolute maat om te bepalen of de verkeersveiligheid op een locatie voldoen-
de is. Eén manier om te kijken of er locaties zijn waar verkeersonveiligheid speelt, is door te 
kijken naar de ongevallen van de afgelopen jaren. Zo zijn verkeersonveilige locaties, ook wel 
black  spots  genoemd, 
identificeren.  De  Stichting  Wetenschappelijk  Onderzoek 
Verkeersveiligheid (SWOV) noemt als een van de manieren om te beoordelen of een locatie 
een black spot is, dat op die locatie zes of meer ongevallen met letsel moeten plaatsvinden in 
drie jaar. Vanwege het gegeven dat de registratiegraad de afgelopen jaren gering was, moet 
opgepast worden met termen als black spots. In figuur 7 zijn de 10 locaties te zien waar zich 
tussen januari 2014 en november 2019 de meeste letselongevallen hebben plaatsgevonden. 

te 

Op deze locaties vinden we de verkeersveiligheid niet voldoende. Het is overigens mogelijk dat 
het niet alleen gaat om een verkeersveiligheidskwestie. Er kan ook een optelsom van redenen 
zijn om een project uit te voeren, waarbij verkeersveiligheid een van de belangrijke argumen-
ten is. Naast maatregelen op specifieke kruispunten, nemen we ook maatregelen in wijken in 
het kader van gebiedsgerichte aanpak. Dit zijn met name de wijken Houtkwartier, Merenwijk 
en De Mors. 

28

Figuur 7: Locaties met hoge verkeersonveiligheid

Maatregelen  die  vanuit  het  oogpunt  van  verkeersveiligheid  worden  genomen  hebben  ook 
invloed  op  bijvoorbeeld  doorstroming  of  leefbaarheid.  Maatregelen  die  elders  worden  
verwoord in deze Nota hebben dus veelal effect op verkeersveiligheid en andersom op het 
gebruik van modaliteiten. 

We werken al jaren aan de verkeersveiligheid bij schoolomgevingen. In 2021 zullen alle scholen 
een verkeersveilige schoolomgeving hebben.

29

5.2.2 Generieke verkeersveiligheidsinspanningen
De  meeste  generieke  verkeersmaatregelen  grijpen  in  op  het  gedrag  van  de  verkeersdeel-
nemers. Dit is mogelijk via publiekscampagnes, educatieprojecten en handhaving. Over hand-
having gaat niet de gemeente, maar de politie. We overleggen hier over met de politie.

Verkeerseducatie en publiekscampagnes op het gebied van veiligheid gebeuren op de schaal 
van de regio. Hiervoor geldt vanuit Holland Rijnland het Actieprogramma Verkeersveiligheid 
2020-2021. Onderdelen van dit programma zijn: voorlichting, verkeerseducatie, afstemming 
met politie over handhaving, monitoring, en het organiseren van overleg tussen gemeenten en 
andere belanghebbenden op het gebied van verkeersveiligheid. 

Essentieel voor verkeersveiligheid is het goed ontwerpen van de infrastructuur. Zo moeten het 
gebruik  en  de  inrichting  van  de  infrastructuur  goed  op  elkaar  afgestemd  zijn.  Wij  werken  
hieraan aan door wegencategorisering. Een belangrijk uitgangspunt daarbij is het bundelen 
van grote autostromen op een beperkt aantal wegen, die daar voor ingericht zijn. Bundeling 
van meer verkeer op de Leidse Ring speelt daarbij een belangrijke rol, zodat op de wegen met 
een verblijfsfunctie de verkeersomvang past bij de vormgeving. Dit is gunstig voor de verkeers-
veiligheid. Het is bij het maken van wegontwerpen verder belangrijk expliciet oog te hebben 
voor kwetsbare doelgroepen. Het vermijden van conflicten en het scheiden van vervoerwijzen 
met sterk verschillende massa’s en richtingen levert hier een bijdrage aan. 

5.3 Autoluwe binnenstad
Daar  waar  de  historische  binnenstad  en  autoverkeer  elkaar  ontmoeten  ontstaat  druk  op  
leefbaarheid en duurzaamheid. De historische potentie en kwaliteiten van veel straten in de 
binnenstad  worden  niet  of  onvoldoende  beleefd  of  benut  door  bewoners  en  bezoekers.  
De afgelopen decennia lag de focus op infrastructuur en doorstroming voor de auto: kijkend 
naar de toekomst willen we meer aandacht voor het leven in de stad en het verblijven in de 
openbare  ruimte.  De  personenauto  en  de  onevenwichtige  vraag  naar  ruimte  vanuit  dit  
vervoersmiddel is een hindernis geworden. Dit geldt ook als in de toekomst de personenauto 
steeds meer elektrisch wordt aangedreven.

De onevenwichtigheid betreft zowel de problematiek van de geparkeerde auto, die veel open-
bare ruimte inneemt, als de omvang van de stroom doorgaand verkeer door de binnenstad die 
naast  het  ruimtebeslag  overlast  en  onveiligheid  veroorzaakt.  Om  de  binnenstad  gezonder, 
prettiger en leefbaarder te maken, is de ambitie uitgesproken de Leidse binnenstad autoluw te 
maken (zie ook paragraaf 3.3). 

Aan de hand van een ambitiedocument wordt verder invulling gegeven aan doelen, acties en 
ambities. We werken parallel aan deze mobiliteitsnota aan het ambitiedocument. Hierin wordt 
ingegaan op de mogelijkheden van het autoluwer maken van de binnenstad zowel op korte 
als op langere termijn. Het doel daarbij is om toe te werken naar een gezondere, groenere en 
leefbaardere binnenstad en de koers die daarbij hoort te definiëren. 

In het ambitiedocument wordt ingezoomd op welke straten op korte termijn autoluw of auto-
vrij  gemaakt  kunnen  worden,  zonder  nog  wezenlijke  gevolgen  voor  het  grotere  verkeers-
netwerk in Leiden. Het gaat daarbij om de straten direct rondom de Pieterskerk, de Hooglandse 
kerk, aan de Aalmarkt en delen van de Oude Rijn en de Nieuwe Rijn. De precieze uitwerking 

30

van  de  maatregelen  worden  in  samenspraak  met  bewoners  en  andere  belanghebbenden 
bepaald. 

Voor de langere termijn willen we het aantal parkeerplaatsen op straat in de komende 10 jaar 
verlagen. Voor verschillende doelgroepen (bewoners, bezoekers, bevoorrading) worden tijdig 
goede alternatieven onderzocht. Vervolgens spreken we de ambitie uit om uiteindelijk geen 
doorgaand autoverkeer meer door de binnenstad toe te staan, door verschillende straten op 
strategische  plekken  af  te  sluiten.  Dergelijke  afsluitingen  hebben  gevolgen  voor  het  gehele 
autonetwerk en moeten dus zorgvuldig worden uitgewerkt. Die verdere uitwerking is onder-
deel van het ambitiedocument dat in 2020 wordt opgeleverd.

Duidelijk is dat afsluitingen of andere aanpassingen in de circulatie van personenautoverkeer 
in  de  binnenstad  ervoor  zorgt  dat  autoverkeer  op  andere  wegen  gaat  rijden.  Die  effecten  
werken  door  in  bijna  de  hele  Leidse  regio.  In  de  verdere  uitwerking  worden  alle  aspecten 
gedefinieerd  en  onderzocht  (zoals  de  relatie  met  de  verstedelijkingsopgave),  omdat  op  dit 
niveau duidelijker wordt wat de effecten zijn.

5.4 Wijkgerichte aanpak van kleinschalige maatregelen
Nu er duidelijkheid is over de hoofdstructuur van het verkeerssysteem kan ook op wijkniveau 
worden gekeken naar de consequenties en kansen die daar ontstaan. Denk aan herinrichtin-
gen die de leefbaarheid en veiligheid verbeteren. Juist deze kleinschalige maatregelen bieden 
bij uitstek een kans om samen met de inwoners en ondernemers in de wijk plannen te maken. 
In  het  investeringsprogramma  worden  middelen  gereserveerd  voor  deze  wijkcirculatie  en  
veiligheidsplannen waarvan het karakter per wijk sterk afhangt van de lokale problematiek en 
wensen. De uitvoering zal veelal plaatsvinden in combinatie met onderhoudswerkzaamheden.

31

6. Voetgangers en fiets

In het beleidsakkoord is aangegeven dat meer gebruik van fiets en voetgangers nodig is om 
de  doelstellingen  die  we  als  stad  hebben  om  groener  en  duurzamer  te  zijn  te  bereiken.  
Voor veel verplaatsingen in de stad is lopen en fietsen de snelste optie. Fietsgebruik is goed 
voor de bereikbaarheid, duurzaamheid, leefbaarheid en gezondheid. Het is daarom belangrijk 
het gebruik van de fiets te stimuleren en de fiets nog concurrerender te maken voor verplaat-
singen op de korte en middellange afstand. Lopen is belangrijk in de binnenstad en op routes 
naar  buurtwinkelcentra,  sportvoorzieningen  en  onderwijslocaties,  naast  de  wens  om  in  de 
woonomgeving kwalitatief goede ommetjes te hebben.

Daarnaast zijn bijna alle verkeersdeelnemers voor een deel van hun verplaatsing voetganger,  
of het nu is voordat op de fiets wordt gestapt of nadat iemand uit de auto stapt. Bovendien 
zijn er delen van Leiden waar de voetganger het verkeer overheerst. Een goede plek van de 
voetganger in de openbare ruimte is dan ook belangrijk.

6.1 Voetgangers
In Leiden is er een aantal locaties met zeer grote stromen voetgangers. Rond het station zijn 
deze stromen groot, zowel naar het centrumzijde als naar de zeezijde. Aan de zeezijde trekken 
vooral onderwijsinstellingen en het Bio Science Park deze grote stromen voetgangers. Aan de 
centrumzijde ligt het busstation wat een grote voetgangersstroom veroorzaakt. Daar bovenop 
is de binnenstad zelf ook een grote trekker van voetgangersstromen vanuit het station. In de 
binnenstad zelf zijn veel voetgangers. De Haarlemmerstraat is tijdens de openingstijden van de 
winkels alleen voor voetgangers gereserveerd. Bovenstaande opsomming is echter niet volle-
dig:  er  zijn  meer  plekken  in  Leiden  met  grote  stromen  voetgangers,  zoals  bij  station 
Lammenschans en bij winkelcentrum De Luifelbaan.

Naast de hierboven genoemde gebieden met grote voetgangersstromen is op andere plekken 
in de stad de voetganger vaak minder zichtbaar in het straatbeeld, maar daarom niet minder 
belangrijk. Juist bij voetgangers moet extra rekening worden gehouden met kwetsbaarheid. 
Zeker voor doelgroepen zoals ouderen, kinderen en mindervaliden. Voor zowel leefbaarheid, 
veiligheid, als kwaliteit van de openbare ruimte is het belangrijk dat het wegennet een goede 
ruimte biedt aan de voetgangers. Lopen is niet alleen goed voor de omgeving, maar ook voor 
de verkeersdeelnemer zelf: lopen is gezond.

In  onze  gesprekken  met  de  stad  de  afgelopen  jaren  is  aangegeven  dat  de  voetganger  zijn 
eigen beleid verdient. We gaan dan ook als logisch vervolg van deze nota een ‘voetgangers-
plan’ opstellen. Belangrijke onderdelen zijn onder andere:
•  Een fijnmazig netwerk en continuïteit in routes.
•  Passende maatvoering daar waar grote stromen voetgangers zijn.
• 
•  Beleving en kwaliteit van routes.
•  Voetganger in de ketenverplaatsing.

Inclusiviteit en lopen.

Voor het stationsgebied en de aansluiting richting het centrum en richting het Bio Science Park 
wordt de positie van de voetganger verder uitgewerkt in projecten. Goede looproutes van het 

32

station en vanaf de HOV-haltes verleiden de bezoeker van de stad om de auto thuis te laten. 
Dit draagt bij aan het verbeteren van de leefbaarheid in de stad.

Voor de binnenstad is het belangrijk te werken aan goede loopverbindingen van de parkeer-
garages Lammermarkt en Garenmarkt naar het kernwinkelgebied. Deze routes bevorderen het 
gebruik  van  de  parkeergarages  en  voorkomen  zogenaamd  ‘zoekverkeer’  dat  alsnog  in  de  
binnenstad zoekt naar een parkeerplaats.

De voetganger verdient een belangrijke plek bij het ontwerpen van een weg. Ook op locaties 
waar geen grote stromen voetgangers zijn. Dat wil zeggen dat de gebruikelijke handleidingen 
op het gebied van wegontwerp gevolgd moeten worden. Bovendien is het belangrijk om aan-
dacht te hebben voor detailleringen in het ontwerp. Hierbij is specifieke aandacht nodig voor 
kwetsbare doelgroepen zoals senioren of mensen met een beperking. Aandachtspunten zijn:
•  het vermijden van obstakels. Dit is zeker van belang met het ouder worden van de bevol-

king en het toenemend aantal mensen dat met een rollator loopt,

•  zorgen voor goede geleidelijnen,
•  zorgen voor goede oversteekplaatsen (zebra’s, rateltikkers bij verkeerslichten). Welke vorm 

voor een oversteek geschikt is voor een locatie, hangt af van een variatie aan factoren,
•  hoe routes lopen nabij zorgcentra en winkelcentra. Of een bankje, dat als rustplek kan 

dienen, op een tactische plaats staat bij een looproute, kan voor ouderen van groot 
belang zijn,

•  hoe om te gaan met open ruimtes (pleinen) in het ontwerp waar meerdere soorten  

verkeer zich kunnen mengen. Voor oudere voetgangers, zeker met een visuele beperking, 
kunnen dergelijke ruimtes een obstakel zijn. In het ontwerp moet hier rekening mee  
worden gehouden. 

6.2 Fiets
Leiden zet de Fiets op 1 omdat de fiets het ideale vervoermiddel is in een compacte stad. 
Fietsen is goedkoop, duurzaam, snel en gezond. Van de Leidenaren heeft 92% een fiets en 
fietst 67% dagelijks. Van de Stevenshof of de Merenwijk fiets je in ongeveer 10 minuten naar 
het centrum van Leiden, wat sneller is dan met de auto. Lopend is deze afstand in ongeveer 
45 minuten te overbruggen, wat voor veel Leidenaren een reden is om voor de fiets te (blijven) 
kiezen.

Door de Fiets op 1 te zetten, wordt het belang van het fietsen en de fietser in Leiden bena-
drukt. Natuurlijk zijn er delen van de stad, zoals de winkelgebieden, waar de voetganger de 
belangrijkste verkeersdeelnemer is. Daar worden deze gebieden op ingericht. In de praktijk zijn 
dit vaak fietsers die hun fiets geparkeerd hebben en te voet naar hun bestemming(en) lopen.

6.2.1 Uitgangspunten nieuw fietsbeleid
Het huidige beleid van de fiets is in 2013 vastgesteld in de Nota Herijking Fietsroutes Leiden 
2013-2020.  Ook  is  op  regionaal  niveau  een  kaartbeeld  vastgesteld  voor  snelfietsroutes.  
Het huidige beleid ten aanzien van de fiets moet worden geactualiseerd voor de periode 2020 
- 2030. De ambities die in het beleidsakkoord zijn benoemd maken dat nieuw beleid voor de 
fiets nodig is. De uitgangspunten die vanuit deze Mobiliteitsnota worden meegegeven zijn:

33

1.  In 2030 is het fietsgebruik met 40% toegenomen  

Naast de ambitie van Leiden om het fietsgebruik toe te laten nemen en het autogebruik 
te verminderen, wordt ook meer gefietst door autonome ontwikkelingen. De verstedelijk-
ings opgave in Leiden zorgt voor duizenden fietsers extra per dag. Deze aantallen worden 
aangevuld met meer werknemers, meer studenten en meer bezoekers. De elektrische 
fiets wordt steeds beter en daardoor vaker een alternatief voor autoritten tot 15 km.  
Een autoluwe binnenstad zorgt voor meer fietsers. Het is noodzakelijk dat de fietsinfra-
structuur in Leiden (routes en stallingen) voorbereid wordt op deze grote aantallen extra 
fietsers. Onze verwachting is dat de groei van het aantal fietsers tot 2030 40% is.

2.  Fietsen in Leiden is veilig 

Fietsen in Leiden moet verkeersveilig en sociaal veilig zijn. Ongelukken moeten voor-
komen worden en fietsers moeten zich prettig voelen op de fiets en in de stallingen. 
Fietsroutes zijn breed genoeg voor de (grote) aantallen fietsers met vaak verschillende 
snelheden zodat conflicten worden voorkomen. Onveilige kruisingen met autoverkeer 
worden aangepakt. 

3.  Kinderen kunnen zelfstandig deelnemen aan het verkeer 

Fietsen zit in onze genen. Kinderen leren het fietsen op jonge leeftijd. Eerst alleen in de 
woonstraat en onder begeleiding. We willen dat kinderen zo snel mogelijk zelfstandig 
kunnen deelnemen aan het verkeer. Dat moet veilig zijn. De meest kindvriendelijke 
schoolomgevingen zijn schoolomgevingen zonder auto’s.

4.  Iedereen heeft de mogelijkheid om te fietsen 

Het is belangrijk dat iedereen de mogelijkheid heeft om te fietsen. Fietsen is een sociale 
activiteit en is gezond. Het bevordert de sociale samenhang in buurten en als veel men-
sen fietsen, verbetert het ook het gevoel van sociale veiligheid op straat. Mensen die nog 
niet kunnen fietsen stimuleren we om dat te gaan doen. We willen dat alle kinderen in 
Leiden een fiets hebben en dat ouderen ook op latere leeftijd kunnen- en blijven fietsen. 

5.  We spelen in op het gedrag van de fietser 

We spelen in op het gedrag van de fietser en beïnvloeden dat gedrag waar dat nodig is 
met fietsprojecten. We willen dat mensen vaker gaan fietsen, veiliger gaan fietsen en dat 
fietsen gemakkelijker wordt. Door te begrijpen waarom fietsers bepaalde keuzes maken, 
kan daarop ingespeeld worden. Een herkenbare weginrichting maakt dat voor wegge-
bruikers duidelijk is welk gedrag er van hen wordt verwacht. Het is daarbij van belang  
dat er onderscheid is tussen de verschillende wegcategorieën en dat er uniformiteit is 
binnen de categorieën. Daarom worden de wegen ingericht volgens de principes van 
Duurzaam Veilig

6.  Fietsroutes zijn direct, herkenbaar, comfortabel en aantrekkelijk 

Uitgangspunt is dat de fietsinfrastructuur op orde is. Daarom zijn een zorgvuldige  
planning van het fietsnetwerk en een goed ontwerp van de voorzieningen essentieel. 
Fietsers moeten zonder grote omwegen hun bestemming bereiken. Fietsroutes zijn  
herkenbaar zodat fietsers eenvoudig hun weg vinden. Het fietsen over goed ingerichte 
fietspaden heeft de voorkeur. Dat kan en hoeft niet overal. Op fietsstraten zijn auto’s  
te gast.

34

7.  Fietsenstallingen zijn er voldoende en van hoge kwaliteit 

Bij de voorzieningen zoals stations, winkelcentra, de binnenstad en in woonwijken 
 moeten voldoende stallingsplaatsen voor de fiets zijn. Deze stallingsplaatsen hebben  
een hoge kwaliteit, zijn makkelijk toegankelijk en liggen dicht bij de bestemming.  
Hierbij volgen we de normen van Stichting Fietsparkeur. We stimuleren het gebruik en  
in mindere mate het bezit. Door meer deelfietsen zijn minder stallingen nodig.

8.  De fiets staat centraal in het beleid en bij projecten en gebiedsontwikkelingen in Leiden 

Het belang van de fietser en voetganger gaat in Leiden voor de auto. Bij de uitwerking in 
projecten krijgt de fiets een prominente plek. Bij nieuwbouw van woningen en voor-
zieningen wordt gezorgd voor een goede en veilige fietsbereikbaarheid en voor voldoen-
de en eenvoudig te gebruiken fietsenstallingen voor zowel bewoners, gebruikers als 
bezoekers. In Leiden moet een fietscultuur ontstaan zonder daarbij andere belangen  
uit het oog te verliezen. Niet altijd kan de fiets op 1 staan. Er zijn gebieden waar de voet-
ganger prioriteit heeft. Maatwerk is soms nodig.

9.  Leiden investeert in het fietsen en in de fietser 

Om ervoor te zorgen dat Leiden voorbereid is op 40% meer fietsers, investeert Leiden  
de komende jaren in het fietsen en in de fietser. In het beleidsprogramma Fiets worden 
beleidskeuzes gemaakt en worden concrete projecten benoemd. Dit zijn niet alleen  
infrastructuur projecten maar ook gedragsbeïnvloeding, promotie en educatie.

6.2.2 Fietsnetwerken
In Leiden onderscheiden we 5 typen fiets-
routes: 
• 
• 
• 

 Snelfietsroutes
 Hoofdfietsroutes
  Hoofdfietsroutes Binnenstad en  
Leiden CS
 Wijkfietsroutes
 Recreatieve fietsroutes

• 
• 

Figuur 8: gewenste fietsstructuur Leiden

Snelfietsroutes
De Snelfietsroutes zijn routes die verschillen-
de  omliggende  kernen  met  Leiden  verbin-
den. Deze routes worden samen met onze 
regiogemeenten en met de provincie Zuid-
Holland verder ontwikkeld en verbeterd.

35

In  Holland  Rijnland-verband  is  een  beoogd  snelfietsroutenetwerk  in  onze  regio  opgesteld.  
Dit snelfietsroutenetwerk valt samen met de 7 regionale corridors van en naar Leiden: 

1.  Den Haag Oost  
(via Voorschoten, Leidschendam, Voorburg) 
2.  Den Haag West 
(via Wassenaar) 
3.  Katwijk  
(via Valkenburg, Rijnsburg) 
4.  Noordwijk / Schiphol  (via Oegstgeest, Teylingen) 
5.  Kaag en Braassem  
6.  Alphen aan den Rijn   (via Zoeterwoude Rijndijk) 
7.  Zoetermeer  

(via Zoeterwoude Dorp) 

(via Leiderdorp) 

15 km
15 km
8 km
12 km
11 km
12 km
11 km

In  de  deeluitwerking  fiets  wordt  verder  richting  gegeven  aan  alle  typen  fietsroutes  en  de  
bijbehorende ontwerprichtlijnen.

Hoofdfietsroutes
De hoofdfietsroutes zijn de belangrijkste routes door de stad. Deze fietsroutes zijn minstens  
zo belangrijk als de snelfietsroutes omdat deze op veel plaatsen zelfs drukker zijn dan de snel-
fietsroutes. Door barrières zoals water (Oude- en Nieuwe Rijn, Singels), spoor en de inrichting 
van de stad is de ligging van deze hoofdfietsroutes veelal decennia onveranderd en functione-
ren  prima.  Het  verbeteren  van  veiligheid,  comfort  en  herkenbaarheid  is  vaak  wel  gewenst, 
helemaal bij een toename van het aantal fietsers met 40% en grotere snelheidsverschillen op 
de fietspaden.

Wijkfietsroutes
Wijkfietsroutes hebben een belangrijke functie voor de wijk en hebben in mindere mate een 
doorgaande functie. Wijkfietsroutes zijn niet altijd vrijliggende fietspaden en kunnen ook over 
30 km/uur wegen door de wijk lopen. 

Recreatief fietsnetwerk
Recreatieve  fietsroutes  kennen  vaak  een  overlap  met  de  regionale  en  stedelijke  fietsroutes, 
aangevuld met routes door de buitengebieden en parken. Hiervoor is landelijk het fietsknoop-
puntennetwerk ontwikkeld.

6.2.3 Fietsparkeren
Fietsparkeren is een onderdeel van de Parkeervisie. Er zijn 8 visiepunten die een leidende rol 
hebben bij de verdere uitwerking van het fietsparkeren.
1.  Leiden besteedt extra aandacht aan gebieden waar fietsparkeren nu een probleem is en 

waar grote kansen liggen om het fietsen te stimuleren. 

2.  Leiden organiseert het fietsparkeren op een intuïtieve manier (bijvoorbeeld aansluitend  

op fietsroutes), zodat de juiste fiets(er) op de juiste plek terechtkomt.

3.  Met fietsparkeren versterkt Leiden de relatie tussen de fiets, de auto en het openbaar 

vervoer.

4.  Leidse fietsenstallingen worden zo efficiënt mogelijk benut, bijvoorbeeld door bewoners 

toegang te geven tot bezoekers-, school- en bedrijfsstallingen.

5.  Op locaties waar extra behoefte is aan fietsparkeerplaatsen is, investeert Leiden in nieuwe 
hoogwaardige voorzieningen. Ook onderzoekt de Leiden de mogelijkheden van flexibele 
fietsparkeer oplossingen.

36

6.  Leiden gebruikt reguleringsmaatregelen om het fietsparkeren in de stad te beheersen. 
7.  In Leiden is de fiets het uitgangspunt in het ontwerp van nieuwe gebouwen. Dit geldt 

ook voor gebouwen die een andere functie krijgen.

8.  Leiden zoekt aansluiting bij nieuwbouw- en andere projecten om extra fietsparkeer-

voorzieningen te creëren of om de kwaliteit van het fietsparkeren te verbeteren.

Bij de genoemde visiepunten is het nodig om onderscheid te maken in maatregelen die in 
Leiden breed nodig zijn en naar focusgebieden, zoals de stationsomgeving. In de Parkeervisie 
wordt dit verder uitgewerkt. 

37

7. Openbaar vervoer

Het collectieve openbaar vervoer (OV) draagt bij aan de bereikbaarheid van de stad en aan 
verduurzaming van de samenleving. Treinen worden aangedreven door groene elektriciteit en 
de  komende  jaren  zal  naar  alle  waarschijnlijkheid  de  busvloot  worden  omgezet  naar  zero  
emissie bussen. Het OV draagt bij aan het zorgen voor minder impact op de omgeving doordat 
vergelijkbare reizigersstromen vervoerd door openbaar vervoer minder ruimte vergen dan per 
auto. De duurzaamheid is dus met name aanwezig in energieverbruik en efficiënt benutten 
van schaarse ruimte.

Leiden werkt met andere partners zoals provincie en MRDH samen in de verstedelijkings-
alliantie (zoals benoemd in hoofdstuk 4). Onderdeel van de versterking van de agglomeratie-
kracht is dat nieuwe ruimtelijke ordening onlosmakelijk samenhangt met een goed OV-systeem. 
Bouwen in de buurt van kwalitatief goede OV-knopen is de manier om de bouwopgave in te 
kunnen  vullen.  Centraal  onderdeel  in  de  adaptieve  ontwikkelingsstrategie  is  de  Oude  Lijn  
(de spoorlijn tussen Leiden en Dordrecht). Uitgangspunten voor de adaptieve werkwijze zijn:
•  Gezamenlijk toewerken naar het eindbeeld zoals geschetst in deze adaptieve ontwikkel-

strategie.

•  Werken vanuit wederkerigheid tussen verstedelijking en mobiliteit.
• 

Inrichten van monitoring gericht op het verkrijgen van goede en relevantie informatie,  
op basis waarvan (bij)gestuurd kan worden.

Figuur 9: Lijnvoering Arriva

38

Leiden  streeft  daarom  naar  een  hoogwaardig  en  gelaagd  OV  systeem  en  naar  een  hoger  
aandeel  OV-gebruik.  Het  huidige  gelaagde  systeem  bestaat  op  het  hoogste  niveau  uit  de 
spoorlijnen in zuidelijke randstad en de verbindingen naar Haarlem en Schiphol. Daaronder 
zitten de HOV/R-net lijnen en daaronder de reguliere stads- en streeklijnen. Op het laagste 
niveau is er de Regiotaxi en buurtbussen. Dit systeem zorgt voor zowel een goede OV bereik-
baarheid van grote bestemmingen, goede verbindingen binnen de Leidse regio en ook voor 
goed OV op wijkniveau. Wij werken hier samen aan met concessiehouders en –verleners van 
het OV en andere belanghebbenden. De afgelopen jaren is zichtbaar geworden dat investeren 
in hoogwaardig openbaar voervoer (HOV) loont. Na de introductie van HOV bussen is op deze 
relaties het aantal gebruikers aanzienlijk toegenomen. De R-netlijn 400 is hiervan het belang-
rijkste voorbeeld.

7.1 Uitgangspunten van het OV beleid
De uitgangspunten of doelen die Leiden op hoofdlijnen heeft voor het OV zijn als volgt: 
•  sterker diversifiëren van het OV naar de verschillende reizigersbehoeftes: in beschikbaar-
heid (frequentie, afstand, informatie), snelheid, comfort, bestemmingen en flexibiliteit. 
Hierdoor wordt het OV een concurrerend alternatief ten opzichte van de auto.

•  OV ondersteunt het realiseren van de verstedelijkingsopgave.
•  sterker diversifiëren van het OV voor verschillende gebieden: bundeling (reductie overlast/ 
vergroting effectiviteit), snelheid, flexibiliteit in bediening en materieel. Dit mede in relatie 
met de ambities voor een leefbaardere en autoluwere binnenstad.

•  stimuleren van innovatie in de busconcessie 2022-2030: meer aandacht voor de boven-

genoemde punten, in het stadsbeeld passende bussen, meer vraagafhankelijk vervoer en 
meer flexibiliteit tijdens de concessieperiode voor innovatie. 

•  Hoger gebruik van het OV draagt bij aan de CO2 reductie en andere klimaatdoelstellingen.

Het OV in Leiden is onderdeel van een netwerk. Dat netwerk kent verschillende schaalniveaus 
(zie  figuur  10).  Daarboven  ligt  nog  het  nationale  en  het  internationale  niveau.  Hierboven  
hebben  we  benoemd  wat  we  vanuit  Leiden  belangrijk  vinden  voor  het  OV.  In  regionaal  
verband (Holland-Rijnland) werken we aan een nieuwe OV-visie. Naar verwachting zal deze in 
2020  gereed  zijn.  In  dat  proces  brengen  we  onze  wensen  in.  Daarnaast  vragen  we  in  de  
diverse bestaande overlegstructuren aandacht voor een goede koppeling tussen de visie van 
de zuidelijke en de noordelijke randstad aangezien we als Leiden hier het schakelpunt vormen 
van  beide  gebieden.  De  vraag  voor  de  lange  termijn  is  of  de  huidige  gelaagdheid  van  het  
systeem blijft voldoen of dat een nieuw niveau in de vorm van lightrail nodig is om de vervoer-
vraag te kunnen faciliteren. Dit is dan vooral een systeem dat functioneert op de schaal ‘regio’ 
en wellicht op de schaal Randstad.

39

De uitgangspunten vertalen we in de volgende onderliggende doelen per categorie OV.

Figuur 10: schaalniveaus OV

Spoorvervoer
Het netwerk voor het spoor voor de komende jaren wordt momenteel vormgegeven in het 
landelijke traject Toekomstbeeld OV 2040. Dit vindt plaats door zowel landelijke als regionale 
verkenningen. Leiden is gelegen in de zogenaamde zuidwestelijke Randstad. De (tussentijdse) 
uitkomsten  vormen  de  input  voor  de  BO  MIRT-overleggen.  De  insteek  is  dat  Leiden  en  de 
Leidse regio wordt bediend met hoogfrequent ontsluitend treinverkeer (minimaal 4 keer en bij 
voorkeur 6x per uur een Sprinter in elke richting) en snel treinverkeer van en naar de grote 
bestemmingen in de Randstad. De voorspellingen laten zien dat vooral op deze interstedelijke 
verbindingen de komende jaren de reizigersgroei zit. Het hebben van goede dergelijke verbin-
dingen is belangrijk voor zowel onze positie als kennisstad als ook voor een goed woon- en 
economisch vestigingsklimaat. 

Naast verbeteringen in de Oude Lijn (Amsterdam-Leiden-Den Haag-Rotterdam-Dordrecht) is 
er de wens om richting Utrecht een frequentie van minimaal vier keer per uur en een reistijd 
dicht bij een half uur aan te bieden. Op de korte termijn (ambitie is dienstregeling 2022) wordt 
dit gerealiseerd in de spitsen. Er wordt samen met de ‘spoorpartners’ gestudeerd op de moge-
lijkheden om gedurende de gehele dag 4x per uur te rijden.

Busvervoer
snelle busroutes/HOV
We werken samen met de provincie (opdrachtgever voor het busvervoer, inclusief R-net) aan 
de realisatie van snelle, comfortabele, hoogfrequente verbindingen op drukke hoofdcorridors. 
Vooral tussen regionale grote kernen in en buiten de Leidse regio en Leiden Centraal. De cor-
ridor naar Katwijk is de eerst volgende waar een R-netlijn gaat rijden. Dergelijke lijnen zorgen 

40

voor een forse versterking van het OV op relaties waar sprake is van een grote vervoervraag, 
in combinatie met het ontbreken van een vorm van OV die gericht is op volume; frequentie en 
snelheid. We werken met diverse overheden en andere belanghebbenden aan de doorontwik-
keling van het HOV op de lange termijn. Dit kan in vele vormen waaronder een sprong van het 
bussysteem naar een systeem op spoor, bijvoorbeeld light rail.

Het  succes  van  de  R-net  lijn  naar  Zoetermeer  maakt  dat  er  een  capaciteitstekort  ontstaat.  
Sinds  de  invoering  is  sprake  van  flinke  groei.  We  verwachten  dat  deze  groei  doorzet.  
Samen met Zoetermeer onderzoeken we hoe we het OV op deze relatie kunnen verbeteren. 
Het  realiseren  van  de  Centrumroute  is  één  onderdeel  om  de  betrouwbaarheid  van  snelle  
busroutes te vergroten

ontsluitende busroutes
Voor deze, meer onderliggende busroutes, met lagere intensiteiten dan het HOV, streven we 
een  evenwichtig  systeem  van  buslijnen  na,  waarin  we  inzetten  op  een  hoge  frequente  
stadsdienst  met  een  betrouwbare  en  herkenbare  dienstregeling.  Bij  deze  routes  is  het  ook 
belangrijk per dienstregelingsjaar af te wegen of het nuttig en haalbaar is kleiner materieel te 
gebruiken. Dit onderzoeken we momenteel. De uitkomsten worden ingebracht bij de voor-
bereidingen op de busconcessie en in het traject van de regionale OV-Visie. Wij willen werken 
aan versterking van drukke buslijnen en streven daarom naar verbetering van de kwaliteit en 
de  verhoging  van  de  frequenties  op  de  drukke  vervoerrelaties  met  een  korte  afstand.  
Het OV-netwerk in de stad wordt hiermee betrouwbaar en meer solide, zodat de modal shift 
makkelijker gemaakt wordt door de Leidenaren. Het Leiden Bio Science Park is een essentiële 
en cruciale toplocatie, die goed bereikbaar dient te zijn. Andere gebieden waar de ontsluiting 
door middel van het openbaar vervoer zeer belangrijk is, zijn de gebiedsontwikkeling van de 
Humanities  Campus,  economische  ontwikkelingslocaties  in  het  kader  van  de  bedrijven-
terreinenstrategie en het programma Binnenstad.

aanvullend OV op minder drukke trajecten
Binnen het OV zetten wij ons verder in op het volgende:
•  daar waar mogelijkheden zijn om flexibele, vraagafhankelijke, kleinschalige vervoercon-
cepten in te zetten, pakken we als gemeente onze rol hier op als bemiddelaar tussen  
aanbieder en OV-autoriteit.

•  doelgroepenvervoer: het ondersteunen en uitvoeren van het systeem zoals het er nu is 

(bijvoorbeeld regiotaxi, WMO- en scholierenvervoer).

Zero-emission (ZE) vervoer
Sinds maart 2019 rijden stadsbussen in Leiden elektrisch. Leiden zet in op volledig elektrische 
busdienst in het gehele concessiegebied vanaf 2025. Dat sluit ook aan bij het convenant zero 
emissie stadslogistiek (ZES), dat voorziet in een emissieloze zone in 2025 en de ambitie voor de 
duurzaamste kilometer langs de Schipholweg. Wij brengen deze wens in bij de aanbesteding, 
zodat er alleen ZE-bussen in de concessie instromen en dat vanaf 2025 een volledig emissie-
vrije vloot rijdt op Leiden Centraal.

In de uitgangspunten is het belang van de relatie tussen het OV en ruimtelijke ambities van 
Leiden opgenomen. Ook wordt bij herinrichtingen en ruimtelijke projecten gekeken hoe de 
fysieke plek van zowel het ontsluitende als het verbindende busvervoer wordt vormgegeven. 

41

Figuur 11: R-net routes in de regio

Hierbij  moet  een  evenwicht  worden  gevonden  tussen  de  ruimteclaim  van  bussen  en  de  
ruimtelijke kwaliteit en reductie van overlast in kwetsbare gebieden.

7.2 Oplossingsrichtingen
Leiden werkt met verschillende maatregelen aan de doelen zoals in de vorige paragraaf zijn 
geformuleerd:
•  versterken en realiseren ontbrekende HOV corridors 

Er wordt gewerkt aan de realisatie van de HOV-corridor Leiden-Katwijk. Zoals hierboven 
al gemeld kijken we onder andere met de gemeente Zoetermeer naar korte en lange  
termijn maatregelen om de kwaliteit van de HOV Leiden-Zoetermeer te versterken.  
In de regio wordt hard gewerkt aan de realisatie van de HOV-corridor Noordwijk-
Schiphol. De realisatie hiervan zal de druk op Leiden Centraal naar verwachting iets  
verminderen.

De realisatie van de corridors leidt ook tot volledige herinrichtingen van wegen, of tot 
maatregelen aan wegen. Op dit moment wordt gewerkt aan de planvorming van het traject 

42

Hooigracht-Langegracht, evenals aan mogelijke aanpassingen aan de Plesmanlaan. In de uit-
werking van de plannen voor de Leidse Ring Noord is ook aandacht aan de plek van de bus.

•  realiseren nieuwe OV-terminal 

We zijn bezig met een nieuwe busterminal waarbij het busstation en het Centraal Station 
beter aan elkaar worden verknoopt en tevens een sterkere relatie met de omgeving van 
zowel de zeezijde als de centrumzijde wordt bereikt. We willen een busterminal realiseren 
met een hogere verblijfskwaliteit dan het huidige busstation, wat goed is voor de  
beleving van de OV reiziger.

•  Spoor Leiden-Utrecht  

We werken samen met de partners die over het spoor gaan (ProRail, NS, Rijk en provincie 
aan het verbeteren van de kwaliteit van de verbinding Leiden – Utrecht. Voor de korte 
termijn werken we aan een snellere intercity in de spitsen en voor de lange termijn aan 
een goede verbinding waarbij minimaal 4 x per uur een goede reismogelijkheid richting 
Utrecht ontstaat.

•  Busconcessie 2022 

De voorbereidingen voor een nieuwe concessie Zuid-Holland Noord lopen. We brengen 
de wensen van Leiden in bij deze voorbereidingen. Het is de vervoersautoriteit (de provin-
cie Zuid-Holland) die het busvervoer aanbesteed. In de voorbereidingen onderstrepen  
we het belang van kwalitatief hoogstaand openbaar vervoer voor zowel de bestaande 
reiziger als ook in het kader van de verstedelijkingsopgave die er in Leiden is.

43

8. De wegenstructuur van Leiden

Zoals in hoofdstuk 2 is vermeld zijn er veel locaties waar een hoge verkeersbelasting is. Dit leidt 
tot overlast voor zowel de omgeving als voor de weggebruiker. De hoofdstructuur vormt één 
geheel netwerk. Het is een kenmerk van een netwerk dat het beïnvloeden van een schakel of 
knooppunt gevolgen heeft voor het gehele netwerk. Die onderlinge relatie is vertaald in de 
categorisering van het Leidse wegennet. De categorisering is van belang voor de verkeersvei-
ligheid van alle verkeersdeelnemer en heeft dus niet alleen invloed op autoverkeer. Investeren 
in de hoofdwegenstructuur is dus niet alleen investeren in de autostructuur maar ook in de 
overige modaliteiten.

8.1 Hoofdontsluitingsstructuur 
In  de  verkenning  Leidse  Agglomeratie 
Bereikbaar! (LAB071) is onderzoek gedaan 
naar oplossingen om de bereikbaarheid te 
verbeteren.  LAB071  beschouwde  de 
bereik baarheid op de schaal van de agglo-
meratie  van  de  Leidse  regio.  Uitkomst  is 
dat een ringstructuur nodig is voor zowel 
bereikbaarheid als leefbaarheid. De ring 
vormt daarom een essentieel onderdeel 
van de categorisering.

De wegenstructuur van zowel de ring als 
de  wegen  die  naast  de  ring  een  duide-
lijke  verkeersfunctie  hebben  zijn  niet  
allemaal ooit bedacht als ‘verkeersweg’. 
Er is op veel punten sprake van een historisch gegroeide situatie. Mede hierdoor bestaat er 
spanning tussen de manier waarop op dit moment het wegennet functioneert en bijvoorbeeld 
de leefkwaliteit. 
Wegen moeten meer verkeer verwerken dan wenselijk is. Dit heeft gevolgen voor de kwaliteit 
van de omgeving, zorgt voor overbelasting op kruispunten en heeft nadelige gevolgen voor 
bereikbaarheid. Ook treedt hierdoor vertraging op voor het OV en is er beperkte ruimte voor 
langzaam verkeer.

8.2 De principes van wegencategorisering
De discussie over de wegenstructuur kan in het kort samengevat worden met de volgende 
vraag: wat is de (hoofd-)functie van een weg? Voor elke weg noteren we het antwoord op 
deze vraag in een wegencategoriseringskaart. Zo bieden we helderheid over de structuur van 
ons wegennet.

Afhankelijk van de functie van een weg hoort hier een vormgeving bij, waarbij veiligheid een 
centrale rol speelt. Een belangrijke variabele wat betreft de functie van de weg is in hoeverre 
de weg bedoeld is om (veel) autoverkeer af te wikkelen, of dat er juist sprake is van een heel 
beperkte verkeersfunctie, en vooral de verblijfsfunctie belangrijk is. In extreme voorbeelden: 
op  autosnelwegen  is  er  alleen  maar  een  verkeersfunctie  en  helemaal  geen  verblijfsfunctie,  
in de Haarlemmerstraat is er nagenoeg alleen maar sprake van een verblijfsfunctie.

44

De basis voor de categorisering van wegen komt voort uit het programma Duurzaam Veilig, 
waaraan  vrijwel  alle  wegbeheerders  in  Nederland  zich  hebben  verbonden,  zo  ook  Leiden. 
Duurzaam veilig onderscheidt drie soorten wegen:

•  Stroomwegen:  

Stroomwegen zijn volledig gericht op stromen van autoverkeer. Rijbanen zijn gescheiden, 
kruisingen ongelijkvloers, snelheden hoog.

•  Gebiedsontsluitingswegen:  

Gebiedsontsluitingswegen hebben een belangrijke stroomfunctie op de wegvakken,  
maar op kruisingen is ‘uitwisseling’ mogelijk (gelijkvloerse kruisingen). Fietsers hebben 
een eigen ruimte (bij voorkeur een gescheiden fietspad), OV heeft haltekommen.  
De snelheidslimiet is binnen de bebouwde kom 50 km/h. Parkeren langs de weg en laden 
en lossen zijn minder gewenst, maar zijn niet altijd te vermijden. Gebiedsontsluitingswegen 
verbinden stroomwegen met (woon )gebieden.

•  Erftoegangswegen:  

Op erftoegangswegen is de stroomfunctie heel beperkt, uitwisseling en verblijf is  
veel belangrijker. Op dit type wegen rijdt weinig autoverkeer. Dan is uitwisseling veilig 
mogelijk en zijn er geen problemen wat betreft de afwikkeling van het verkeer. Fietsers 
en auto’s zijn gewoonlijk gemengd, voetgangers hebben normaal gesproken wel een 
eigen plaats. Profielen kunnen smal zijn, parkeren vindt vaak plaats op de rijbaan,  
zodat een snelheidslimiet van 30 km/h haalbaar en geloofwaardig is. Kruispunten  
zijn gelijkwaardig (geen voorrangsborden). 
 
Door het realiseren van de Leidse Ring is het mogelijk om meer of grotere 30 km/uur- 
gebieden te realiseren, meteen passend wegbeeld. Dit is namelijk nog niet het geval in 
diverse straten en op alle wegen in het Leidse netwerk. Met een robuust netwerk van 
gebiedsontsluitingswegen is het mogelijk om te werken aan een verbetering van leef-
baarheid in de vorm van meer ruimte voor voetgangers en fietsers, maar ook voor groen 
en water.  
 
De driedeling van wegtypen is geschikt voor nieuwe stedelijke ontwikkelingen, maar niet 
altijd toepasbaar op een wegenstructuur die in de loop van de eeuwen is ontstaan.  
In Leiden kennen we wegen die zowel een verblijfsfunctie als een verkeersfunctie  
hebben. We nemen hiervoor een eigen categorie op namelijk wijkontsluitingswegen. 
Deze wegen zijn niet uniek. Op meerdere plekken in het land bestaan maatwerkoplossin-
gen. Wel moet uitermate bedachtzaam worden omgegaan met het toekennen van de 
categorie wijkontsluitingswegen. 

•  Wijkontsluitingswegen:  

Wijkontsluitingswegen beogen een hoog verblijfskwaliteit, maar moeten ook een behoor-
lijke hoeveelheid autoverkeer verwerken. De ruimte voor het autoverkeer wordt verant-
woord toegepast maar is beperkt ten opzichte van gebiedsontsluitingswegen. Dit komt 
ten goede aan de verblijfskwaliteit én laat aan de automobilist zien dat deze te gast is.

45

In figuur 12 is de categorisering van het Leidse wegennet opgenomen. Hierin is de hoofdstruc-
tuur in Leiden gevisualiseerd. De zwarte lijn is de Leidse Ring Noord. De ring is buiten onze 
gemeentegrenzen aangeduid met een roodpaarse kleur. De overige wegen met een verkeers-
functie hebben een rode kleur. De groene wegen horen in de categorie wijkontsluitingsweg.

De  categorisering  is  in  essentie  dezelfde  als  in  de  vorige  mobiliteitsnota.  Er  zijn  een  paar  
wijzigingen die het gevolg zijn van ontwikkelingen in de afgelopen jaren. Deze zitten hoofd-
zakelijk op het Bio Science Park, waar het type wijkontsluitingsweg is omgezet naar gebieds-
ontsluitingsweg. 

Figuur 12: Wegencategorisering Leiden

8.3 Aandachtspunten in het wegennet 
Aandachtspunten  in  het  wegennet  hebben  in  betrekking  op  autonome  ontwikkelingen 
(bestaande aandachtspunten die door de natuurlijke groei van het verkeersaanbod toenemen). 
Aandachtspunten kunnen ook ontstaan door het toevoegen van nog nieuwe bestemmingen 
(woningbouw,  bedrijvigheid,  voorzieningen).  De  aandachtspunten  volgen  onder  meer  uit  
verkeersmodelberekeningen. De berekeningen geven weliswaar een indicatie over de locatie 
van de aandachtspunten, maar vergen een verdiepingsslag om de aandachtspunten nader te 
kunnen  duiden.  Die  verdiepingslagen  vinden  plaats  in  het  kader  van  bestemmingsplan-
procedures  of  omgevingsvergunningstrajecten,  omdat  dan  ook  bekend  is  wat  de  precieze 
invulling  van  de  ontwikkeling  is  en  hoe  ontsluitingsstructuren  op  de  bestaande  omgeving 
worden aangetakt. Bij dergelijke onderzoeken wordt ingezoomd op het directe onderzoeks-
gebied in en om de ontwikkeling.

Daarnaast zijn er aandachtspunten vanuit de verschijningsvorm van een weg die niet aansluit 
bij de wegencategorisering. Deze aandachtspunten zijn er zowel op de hoofdstructuur als in 
de  verblijfsgebieden.  In  verblijfsgebieden  worden  deze  aangepakt  als  er  in  een  wijk  grote 

46

beheerwerkzaamheden worden uitgevoerd, waardoor de verschijningsvorm gelijk kan worden 
aangepakt. 

Wat resteert zijn aandachtspunten in de hoofdontsluitingsstructuur. De Leidse Ring Noord en 
de  Centrumroute  hebben  hun  besluitvorming  gehad.  Aandachtspunten  in  relatie  tot  die  
projecten zijn verder niet opgenomen in deze mobiliteitsnota, omdat ze in die projecten wor-
den opgelost. De wegen waar de meeste aandachtspunten aanwezig zijn, zijn de Dr. Lelylaan, 
de Haagse Schouwweg, de Churchilllaan, Vijf Meilaan, Rooseveltstraat, Lammenschansweg. 
Deze opsomming is niet uitputtend. Voor alle punten op de hoofdstructuur van het wegennet 
geldt dat oplossingsrichtingen verder moeten worden uitgezocht. Voor een drietal punten in 
de hoofdstructuur is in het verleden bepaald dat een ingreep nodig is. Deze ingrepen sluiten 
aan  op  onze  ambities,  namelijk  het  bereiken  van  een  hoger  aandeel  lopen,  fietsen  en  
openbaar vervoer. De aandachtspunten zijn:
 
Aanpak overlast Morsweg: Rijnzichtbrug éénrichting
De situatie op de Morsweg is problematisch. De fysieke ruimte is beperkt. Er rijdt zowel veel 
autoverkeer  als  fietsverkeer  en  voor  fietsers  is  het  niet  mogelijk  een  fietsstrook  te  maken,  
terwijl gezien de situatie een fietspad vereist zou zijn. Bij tegenliggers rijden auto’s met zeer 
weinig  tussenafstand  fietsers  voorbij.  Zeker  voor  kwetsbare  doelgroepen  (kinderen  en  
ouderen) is dit een groot risico. De fietsstrook op de Rijnzichtbrug wordt geregeld geblokkeerd 
door stilstaand autoverkeer: de brug is zodanig smal dat veel auto’s op de fietsstrook gaan 
staan, om autoverkeer uit de andere richting ruimte te geven.

Er zijn veel varianten onderzocht om de situatie te verbeteren. De introductie van éénrichting 
voor autoverkeer lijkt de best passende oplossing. Deze maatregel zorgt er wel voor dat het 
grootste deel van de omrijdbeweging loopt via de Plesmanlaan en Doctor Lelylaan.

Spanjaardsbrug 
De Spanjaardsbrug verbindt de Lage Rijndijk in Leiden met de Zijldijk in Leiderdorp. De route 
via deze brug is voor een deel van het verkeer tussen Leiden en Leiderdorp (en vice versa)  
aantrekkelijk als sluiproute. Dit is problematisch vanwege verschillende redenen. Ten eerste is 
op en rond de brug de ruimte beperkt. Het langzaam verkeer komt hierdoor in de verdrukking. 
Ook  is  de  route  aantrekkelijk  voor  vrachtverkeer  (met  bedrijvigheid  nabij,  onder  andere  op 
bedrijventerrein De Waard), terwijl deze daar niet erg geschikt voor is. Verder leidt sluipverkeer 
via de brug tot meer (en gebiedsvreemd) verkeer op de Sumatrastraat en de Lage Rijndijk).  
De brug blijft wel open voor OV en voor langzaam verkeer. De gemeente Leiderdorp heeft 
dezelfde  opvatting  over  het  afwaarderen  van  de  brug  en  dit  een  plek  gegeven  in  haar  
mobiliteitsvisie. We werken deze afwaardering samen met Leiderdorp verder uit.

Door deze maatregel neemt de totale intensiteit af op de Sumatrastraat en de Lage Rijndijk  
(en ook op een aantal wegen in Leiderdorp). Vrachtverkeer dat voorheen gebruik maakte van 
de Spanjaardsbrug, zal nu via de Sumatrastraat moeten rijden. Dit is bijzonder goed voor de 
verkeersveiligheid, want dit beperkt het conflict tussen afslaand vrachtverkeer en fietsverkeer 
dat rechtdoor gaat. En we pakken het kruispunt Lage Rijndijk – Sumatrastraat aan. Een ont-
werpproces moet duidelijk maken hoe het kruispunt er precies uit gaat zien. Mogelijk is het 
een optie het kruispunt ongeregeld (geen verkeerslichten meer) te maken. Er zal immers alleen 

47

nog autoverkeer rijden op de relatie Sumatrastraat – De Waard en een zeer beperkte hoeveel-
heid vanaf de Lage Rijndijk.

Hoge Rijndijk­Kettingstraat­Meerburgerkade en Hoge Rijndijk­Hogendijkstraat
Tot slot is er een aandachtspunt rond de Hoge Rijndijk. Ter hoogte van de aansluitingen op het 
Waardeiland en Meerburg. De Hoge Rijndijk is op dit deel fors belast, en de ruimte tussen de 
woningen wordt hier sterk overheerst door infrastructuur. Daarnaast is de capaciteit van de 
weg ten opzichte van de hoeveelheid verkeer beperkt, en is de wachttijd vanuit de zijwegen 
aanzienlijk. Ook met de realisatie van de Leidse Ring blijft de hoeveelheid verkeer hier groot. 
Toch zijn er, ook bij een gelijkblijvende hoeveelheid verkeer, mogelijkheden hier verbeteringen 
aan te brengen, door aanpassingen te plegen aan de manier waarop de wijken aansluiten op 
de Hoge Rijndijk.

48

9. Parkeren en ketenmobiliteit

Parkeren speelt bij zo’n driekwart van alle verplaatsingen een essentiële rol. Het kan gaan om 
parkeren van een auto, maar ook het parkeren van een fiets, brommer of scooter. Het is voor 
de stad belangrijk dat het parkeren goed is georganiseerd. Het betaalde deel van parkeren is 
een instrument dat we als gemeente in kunnen zetten voor de verschuiving in de modal shift.

Parkeren is ook één van de structurerende elementen binnen de ketenmobiliteit; het combine-
ren van verschillende vervoermiddelen in één verplaatsing. Onze aandacht gaat hierbij (gelet 
op  de  ambities  die  er  zijn)  uit  naar  het  bevorderen  van  ketenmobiliteit  waarbij  OV  wordt 
gebruikt, in plaats van de verplaatsing geheel per auto te maken. Het overstappen van de ene 
vervoerwijze  op  de  andere,  zorgt  voor  een  weerstand  die  een  verplaatsing  per  OV  minder 
aantrekkelijk maakt. Het zorgen voor goede (parkeer)voorzieningen bij een overstappunt is 
noodzakelijk om ketenmobiliteit te bevorderen.

Dit hoofdstuk gaat eerst in paragraaf 9.1 in op het parkeerbeleid. Hierna komt in paragraaf 9.2 
ketenmobiliteit aan de orde, waar parkeren een belangrijk onderdeel van is.

9.1 Parkeerbeleid
Op het gebied van parkeren zijn de afgelopen jaren, mede aan de hand van de vorige nota, 
forse inspanningen gepleegd. Zo is het reguleringsgebied uitgebreid, is er een nieuwe parkeer-
garage gerealiseerd onder de Lammermarkt en wordt er een parkeergarage gebouwd onder 
de Garenmarkt. De ambitie van Leiden die direct van invloed is op het parkeerbeleid is dat het 
mobiliteitssysteem en dus ook parkeren bijdraagt aan een gezonde en klimaatneutrale stad. 
Voor parkeren kiest Leiden voor de juiste parkeerder op de juiste plek. Door duidelijkheid te 
gaan verschaffen op de vraag of, en zo ja wie, waar, voor hoelang en tegen welk tarief, kan 
parkeren, doet Leiden aan verwachtingsmanagement. Een sturend element waar de gemeen-
te zelf regie op kan voeren bij het parkeren is onder meer de hoogte van het parkeertarief voor 
de parkeerplaatsen waar betaald parkeren van kracht is.

De sturingselementen die van belang zijn bij het gemeentelijke parkeerbeleid zijn hieronder 
verwoord. Ze vormen het vertrekpunt voor de parkeervisie die gelijktijdig aan deze geactuali-
seerde Mobiliteitsnota is opgesteld. In die visie wordt zowel aandacht besteed aan autoparke-
ren als aan fietsparkeren. Het fietsparkeren is in hoofdstuk 6 al aan de orde geweest en is 
belangrijk in het totale beleid om te werken aan de modal shift. De 6 sturingspunten zijn:

1.  Leiden staat voor een duurzame verstedelijkingsopgave. Met een nieuw en flexibel  

parkeernormenbeleid anticipeert Leiden op de veranderende mobiliteitsbehoefte van  
toekomstige gebruikersgroepen.

2.  Leiden zorgt voor parkeeroplossingen die aansluiten bij de eigenschappen en ambities  

van wijken en buurten. Hiervoor hanteert Leiden een gebiedsgerichte aanpak.

3.  Leiden zet in op een verbetering van de kwaliteit van de openbare ruimte. De kwaliteit 

van de openbare ruimte is in Leiden te belangrijk om zonder meer auto’s in te laten  
parkeren.

4.  Leiden zorgt met sturend parkeerbeleid, in de vorm van parkeerregulering, dat de juiste 

doelgroep op de juiste (parkeer)plaats parkeert.

49

5.  Leiden hanteert bij parkeren de volgende standaard benadering: beïnvloeden, benutten, 

beprijzen en bouwen.

6.  In Leiden voegen we geen parkeerplaatsen in de openbare ruimte toe om parkeer-

knelpunten op te lossen.

Verhoging parkeertarief
Als uitwerking van uitgangspunt 4 en 5 is het nodig om de parkeertarieven voor de betaald 
parkeerplekken  op  straat  en  in  de  openbare  garages  te  verhogen.  We  onderzoeken,  zoals 
afgesproken in het beleidsakkoord, om het tarief van de tweede en derde  parkeervergunning 
van een huishouden aan te passen. Het eerste tarief van de eerste parkeervergunning blijft, 
afgezien van de jaarlijkse indexatie, gelijk. Het is dus geen doel op zich om parkeren duurder 
te maken. Het is in de eerste plaats een instrument dat bezoekers van de binnenstad stimuleert 
om gebruik te maken van schonere vervoersvormen die bovendien minder ruimte in beslag 
nemen. Het is een maatregel die er juist voor zorgt dat de juiste parkeerder op de juiste plek 
terecht komt. In een compacte stad, die steeds drukker wordt, zijn de fiets en het openbaar 
vervoer logische opties voor bewoners en bezoekers. Als er nog woningen bijkomen, het aan-
tal  banen  blijft  groeien  en  de  bezoekersstroom  blijft  toenemen,  dan  kunnen  die  mensen 
onmogelijk allemaal met de auto komen. Alleen met meer fiets- en OV-gebruik houden we 
onze stad leefbaar en bereikbaar en de luchtkwaliteit op het gewenste niveau.

We kiezen nadrukkelijk voor een duurzame en leefbare stad en dat doen we door te kiezen 
voor  schone  mobiliteit  .  Deze  overgang  van  auto  naar  fiets/voetganger/OV  (Modal  shift)  
bereiken we met onderstaande inzet:

Uitvoeringsprogramma Leiden Duurzaam Bereikbaar
•  Uitvoeren duurzame mobiliteitsprojecten, zoals inzet op schone stedelijke distributie,  

voldoende laadinfrastructuur en stimuleren deelauto’s

•  Uitvoeren Fiets op 1. Verbeteren fiets(snel)routes en uitbreiden fietsparkeerplekken.
•  Verbetering doorstroming/ bereikbaarheid voor openbaar vervoer (aanleg Centrumroute 

en ringstructuur)

•  Verbetering doorstroming/ bereikbaarheid auto (aanleg ringstructuur)
•  Mogelijkheden verkennen van overstappunten of hubs om van modaliteit te kunnen  
wisselen (al of niet in combinatie met deelgebruik van vervoermiddelen en logistieke  
uitwisseling van goederen).

Autoluwe binnenstad
•  Vergroten autoluwe en autovrije gebied
•  Doorgaand verkeer verminderen o.a. door aanleg ringstructuur
•  Deze maatregelen dragen bij aan een verbetering van de luchtkwaliteit en leefbaarheid. 
En bieden mogelijkheden voor meer ruimte voor de fiets, groen en een prominente plek 
voor de voetganger. Tevens dragen deze maatregelen bij aan een aantrekkelijker binnen-
stad, ook voor bezoekers en stijgende bestedingen.

Parkeervisie
•  Parkeerder op de juiste plek, middels regulering, tarieven en vergunningen beleid
•  Meer ruimte voor vergroenen en fiets

50

•  Hogere kwaliteit van fietsparkeervoorzieningen en uitbreiden van de fietsparkeer-

voorzieningen

•  Meer aandacht voor fietsparkeernormen en kwaliteitsambities/kwaliteitseisen bij  

nieuwe ontwikkelingen 

Om de model shift en de doelen voor duurzame mobiliteit te bereiken, verhogen we zowel in 
2021 als in 2022 de parkeertarieven met € 0,30. Dit is inclusief inflatiecorrectie. Via het finan cieel 
perspectief Duurzame Stad investeren we de extra inkomsten terug in duurzame mobiliteit. 

Met  deze  centrale  punten  loopt  het  parkeerbeleid  als  onderdeel  van  het  totale  mobiliteits-
beleid synchroon met onze ambities uit hoofdstuk 2. Het is belangrijk dat we steeds meer 
rekening gaan houden met de elektrificatie van het wagenpark. Hier wordt in de parkeervisie 
dan ook rekening mee gehouden.

In  de  zes  sturingselementen  is  sturend  parkeerbeleid  een  wezenlijk  onderdeel.  Naast  het  
bieden van alternatieven en het onderzoeken van de mogelijkheden van hubs, is ook de beïn-
vloeding  door  een  prijsprikkel  voor  autoparkeren  een  van  de  maatregelen  die  kan  worden 
ingezet om de transitie naar schone mobiliteit te helpen. 

Naast de parkeervisie is ook een parkeernormennota opgesteld (Beleidsregels en Parkeernormen 
Leiden 2020). Parkeernormen worden toegepast om de parkeervraag/behoefte te bepalen bij 
nieuwbouw  of  functiewijziging  van  een  gebouw/perceel.  De  beleidsmatige  keuzes  die  
verwoord zijn in de parkeervisie hebben invloed op de hoogte van de parkeernormen en de 
wijze waarop deze in de verschillende gebieden worden toegepast. De parkeernormen per 
functie  en  de  beleidsregels  (wijze  van  toepassing  en  afwijkingsmogelijkheden)  worden  
verwoord in de parkeernormennota. De gemeente heeft in deze een controlerende of toetsen-
de rol. De belangrijkste aspecten die de gemeente controleert of toetst zijn:
•  of nieuwbouw of andere bouwprojecten niet leiden tot extra (ongewenste) parkeervraag 

in de openbare ruimte;

•  of de initiatiefnemer de parkeereis op een duurzame en toekomstbestendige wijze oplost;
•  of de bedachte oplossing van de parkeereis ook in praktijk zal functioneren (de gemeente 

besteedt expliciet aandacht aan de manier waarop de initiatiefnemer het bezoekersaan-
deel van de parkeereis oplost).

Vanwege het tegelijk opstellen van zowel de mobiliteitsnota als de parkeervisie hebben de 
opmerkingen die door onder meer ondernemers en bewoners zijn gemaakt in het parkeerpanel 
ook in de nota een plek gekregen. In het parkeerpanel konden zij aangeven wat goed gaat,  
wat beter kan en welke kansen of bedreigingen zij zien. De medewerking van deze belangheb-
benden was van grote waarde voor de parkeervisie en dus ook voor deze mobiliteitsnota.

9.2 Ketenmobiliteit
Bij  verplaatsingen  met  het  OV  is  er  sprake  van  ketenmobiliteit.  Immers,  vooraf  aan  de  OV  
verplaatsing vindt er voor en natransport plaats, veelal te voet of met de fiets. Het beleid op 
het gebied van ketenmobiliteit is er op gericht die keten van verplaatsingen soepeler te laten 
verlopen, en zo het OV aantrekkelijker te maken. De gemeente is hier overigens niet alleen 
verantwoordelijk voor, maar werkt hieraan samen ProRail (als eigenaar van de treinstations) en 
we brengen het in bij de provincie als aandachtspunt bij de nieuwe concessie.

51

Een deel van de OV reizigers komt of gaat te voet. Voor Leiden speelt daarbij dat er een groot 
aantal onderwijsinstellingen aanwezig is, en dit leidt alleen al tot aanzienlijke stromen voetgan-
gers vanaf het station, vooral op Leiden Centraal, en dit zowel naar de zeezijde als naar de 
centrumzijde. Dit vraagt om goede voorzieningen voor de voetganger. In het kader van de 
ontwikkeling van het stationsgebied en de OV-terminal wordt dit aspect meegenomen.

Ook zijn er reizigers die in de keten overstappen van bus op trein, en van bus op bus. Een erg 
belangrijke  factor  die  bepaalt  of  een  dergelijke  ketenverplaatsing  concurrerend  kan  zijn,  
is de kwaliteit van de aansluiting in termen van zekerheid op een aansluiting en de wachttijd. 
De dienstregelingen van het OV bepalen dit. Leiden Centraal heeft wat dit betreft een hoge 
potentie omdat voor veel treinverbindingen de frequentie behoorlijk hoog is. De gemeente 
bepaalt niet de exploitatie van het OV; dit doen de OV bedrijven. De gemeente draagt wel 
direct bij aan de uitvoering van de dienstregeling door het bieden van infrastructuur waar het 
busverkeer zich vlot en betrouwbaar kan verplaatsen. Hoofdstuk 7 geeft het OV beleid van 
Leiden weer.

De  fiets  speelt  een  erg  belangrijke  rol  in  de  ketenmobiliteit.  Voor  de  fiets  is  het  belangrijk  
directe en snelle routes te hebben naar het station. Bij het onderwerp ketenmobiliteit is verder 
met name het fietsparkeren bepalend. Hier zijn we in hoofdstuk 6 op ingegaan. 

Het concept ketenmobiliteit staat vanwege de ontwikkeling van datatechnologie en de ontslui-
ting  daarvan  direct  naar  consumenten  momenteel  volop  in  de  belangstelling  onder  de  al  
eerder  genoemde  term  MaaS.  In  dit  systeem  zijn  deelfietsen  en  deelauto’s  een  wezenlijk 
onderdeel  van  het  mobiliteitsproduct.  Leiden  onderzoekt  hoe  overstappunten  of  hubs  hier 
ook een schakel in vormen. We onderzoeken welke soorten hubs bij Leiden passen, waar die 
aangelegd  kunnen  worden  en  wat  er  nodig  is  om  ze  te  realiseren.  Bij  hubs  kan  gedacht  
worden aan hubs met een regionale functie (bijvoorbeeld bij de overgang van de snelweg naar 
het regionale wegennet inclusief toegang tot het OV, zoals bij de A4) tot aan kleinschalige 
buurthubs (waar deelfietsen en een deelauto staat). We doen dit samen met ondernemers en 
kijken waar we de markt een rol kan vervullen. We zien immers ook private initiatieven op dit 
punt ontstaan.

Als gemeente gaan we geen mobiliteitsproducten aanbieden. Wat we wel kunnen doen is het 
samenwerken met partijen die dergelijke producten In Leiden en de Leidse regio willen aan-
bieden. Daarnaast kunnen we meewerken als we zaken in onze rol als wegbeheerder mogelijk 
moeten maken om ketenmobiliteit mogelijk te maken. Deze vorm van ketenmobiliteit sluit aan 
bij de ambities die we hebben.

52

10. Verkeersmanagement

Dit hoofdstuk gaat in op verkeersmanagement. Hiertoe volgt er eerst een korte beschouwing 
van het soort maatregelen die onder verkeersmanagement vallen en wat de we de afgelopen 
jaren hebben bereikt. Daarna komt aan de orde welke keuzes Leiden maakt op het gebied van 
verkeersmanagement.

10.1 Soorten maatregelen verkeersmanagement 
Verkeersmanagement (ook wel (Beter) Benutten genoemd) heeft tot doel te zorgen voor een 
beter  gebruik  van  de  bestaande  infrastructuur,  dus  zonder  fysieke  uitbreiding  van  de  weg.  
De verwachtingen kunnen verschillen over wat te verstaan onder ‘beter’ gebruik. Vaak bestaat 
de verwachting dat verkeersmanagement leidt tot meer capaciteit, maar dit is te eenvoudig 
gedacht. Vaak gaat het vooral om de vraag hoe de beschikbare capaciteit te verdelen.

Er zijn twee manieren waarop verkeersmanagement functioneert: 
1.  door in te grijpen bij (potentiële) verkeersdeelnemers om zo bijvoorbeeld mensen te laten 

kiezen voor ander een reismoment of een andere route.

2.  door in te grijpen op het functioneren van de infrastructuur zelf.
Kenmerkend hierbij is dat het gaat om regels die de verkeersdeelnemers moeten volgen tijdens 
hun  verplaatsing.  Met  deze  regels  is  het  mogelijk  het  verkeer  te  sturen,  zodat  het  gebruik  
van de infrastructuur verandert. Dit kan overigens ook weer effecten hebben die ingrijpen op 
keuzes  die  verkeersdeelnemers  maken:  een  doseerinstallatie  kan  bijvoorbeeld  ergens  een 
zodanige vertraging veroorzaken dat verkeersdeelnemers kiezen voor een andere route.
Er  zijn  verschillende  soorten  maatregelen  binnen  het  verkeersmanagement,  die  op  één  of  
beide van bovenstaande manieren functioneren. Bijvoorbeeld, een maatregel die ingrijpt op 
keuzes van verkeersdeelnemers is het beprijzen van mobiliteit. Een voorbeeld van een maatre-
gel die primair ingrijpt op het functioneren van de infrastructuur is een (toerit ) doseerinstallatie.

Voor een stedelijk gebied van het formaat Leiden zijn de volgende maatregelen op het gebied 
van verkeersmanagement bruikbaar:

1.  Verkeersregelingen 

Verkeerslichten spelen een centrale rol in het functioneren van stedelijke wegen. Dat ze 
efficiënt functioneren is een basisvoorwaarde voor een goed werkend stedelijk wegennet. 
Leiden beschikt over up to date zijnde verkeersafhankelijke regelingen, maar moderne 
regeltechnieken bieden perspectieven om meer mogelijk te maken. Daarbij is het uit-
gangspunt kruispunten niet afzonderlijk te beschouwen, maar het functioneren van het 
gehele netwerk mee te nemen. Dit stelt ook eisen aan de monitoring van het verkeer.

2.  Het bieden van reistijdinformatie 

De reistijd is een bijzonder belangrijke invloedsfactor. De reistijd bepaalt namelijk voor  
een aanzienlijk deel welke keuzen verkeersdeelnemers maken, zowel wat betreft de keuze 
van een vervoermiddel als de te volgen route. De snelste optie wordt door de meesten 
gekozen. Het bieden van informatie over reistijden kan daarom effect hebben op de  
keuzen van de verkeersdeelnemers, afhankelijk van de aanwezigheid van alternatieven. 
Het aanbieden van reistijdinformatie is op verschillende manieren mogelijk: via panelen 
langs de weg (DRIP’s), websites/apps, navigatiesystemen (‘in car’). Het kan gaan om een 

53

routeadvies, reistijden per vervoerwijze, informatie over een calamiteit (afsluiting).  
Een deel van deze informatie moet al aangeboden worden op de snelwegen.

3.  Parkeerinformatiesystemen 

Parkeerinformatiesystemen geven gewoonlijk weer hoeveel parkeerplaatsen er vrij zijn  
op de grotere parkeerlocaties, en welke route gevolgd moet worden naar die parkeer-
plaatsen. Dit kan met autonoom systeem gebeuren, of geïntegreerd in het algemene 
bewegwijzeringssysteem. Op dit moment beschikt Leiden over een apart systeem voor 
parkeerinformatie. Er is geen groot effect te verwachten op de verkeerssituatie, maar het 
systeem is met name nuttig als dienst naar bezoekers.

4.  Mobiliteitsmanagement 

Bij mobiliteitsmanagement gaat het om maatregelen die bewust keuzegedrag van  
werknemers stimuleren; de slogan ‘Slim reizen, slim werken’ is in deze zin veel gebruikt. 
Maatregelen zijn bijvoorbeeld het stimuleren van flexwerkmogelijkheden (telewerken, 
flexibele werktijden), invoeren van een persoonlijk mobiliteitsbudget, en het bevorderen 
van het gebruik van e-bikes. Uiteindelijk gaat het er om dat de mobiliteitsmaatregelen 
bijdragen dat medewerkers zo productief mogelijk kunnen werken en daarbij meer  
plezier in het werkproces ervaren. De overheid kan faciliteren in dit proces, maar er is 
alleen een blijvende toepassing mogelijk als de deelnemende bedrijven en hun mede-
werkers er zelf de voordelen van ervaren.

5.  Bewegwijzering
Ook  de  traditionele  vorm  van  bewegwijzering  valt  onder  verkeersmanagement.  Deze  biedt  
wel geen reistijdinformatie, maar is (nog altijd) een medebepalende factor voor de routes die 
(in een stad onbekende) verkeersdeelnemers volgen. Het belang van bewegwijzering neemt 
wel af met de komst van navigatiesystemen, maar blijft een basisvoorziening.

6.  Verkeersregie
Bij  werkzaamheden  aan  het  wegennet  is  er  extra  aandacht  nodig  voor  het  managen  van  
het verkeer. De capaciteit van het wegennet kan lager liggen en bovendien behoorlijk variëren. 
Bij gefaseerde werkzaamheden is het mogelijk dat geregeld verandert welke routes beschik-
baar zijn. Het zou hierbij mogelijk zijn verbindingen open te stellen die gewoonlijk niet beschik-
baar zijn, of alleen voor het OV. Naast de inzet van technische verkeersmanagement maatregelen, 
vraagt dit ook om overheidsmedewerkers die de vaste rol hebben regie te houden over de 
gevolgen van werkzaamheden op het verkeer. 

De volgende paragraaf beschrijft hoe Leiden verkeersmanagement gaat inzetten.

10.2 Inzet verkeersmanagementmaatregelen 
Leiden voert de volgende inspanningen op het gebied van verkeersmanagement uit:

•  Mobiliteitsmanagement 

Sinds december 2012 is er in Leiden een mobiliteitsmakelaar actief. De mobiliteitsmake-
laar heeft kennis van maatregelen uit het pakket van mobiliteitsmanagement en helpt 
bedrijven bij de inzet hiervan. Zowel in de verkenningsfase naar mogelijke maatregelen, 

54

als bij de implementatie ervan. Hij assisteert ook bij de uitwisseling van ervaringen tussen 
bedrijven.

We vinden het blijvend van belang dat verkeersdeelnemers bewuste keuzen maken over hun 
reisgedrag en zien ook het belang van mobiliteitsmanagement voor het goed functioneren van 
bedrijven. Aangezien bedrijven zelf voordeel ervaren van goed mobiliteitsmanagement, ligt bij 
het  bedrijfsleven  de  voornaamste  rol  om  mobiliteitsmanagement  verder  te  brengen.  
Gezien het maatschappelijke belang wil Leiden dat een ‘aanjagersrol’ vervuld blijft worden.  
De ervaringen met de inzet van een mobiliteitsmakelaar zijn goed, en we vinden voortzetting 
van zijn rol daarom belangrijk.

•  Uitbouwen van de Leidse centrale voor verkeersregelingen en monitoring 

De gemeente beschikt over een ‘verkeerscentrale’: een centrale computer waaraan alle 
verkeersregelingen, inclusief verkeersdetectiesystemen, zijn gekoppeld. Zo zijn op afstand 
instellingen van de regelingen aan te passen, en komt er centraal informatie binnen van 
de standen van de verkeerslichten en de detectiesystemen die de verkeersregelingen 
gebruiken.

Gebruik van deze centrale heeft al voor afzonderlijke kruispunten geleid tot veel verbeterin-
gen.  Met  periodieke  evaluaties  zijn  veel  regelingen  getoetst  aan  beleidsdoelstellingen  en  
veiligheidseisen, en het systeem is erg nuttig gebleken bij het verifiëren van klachten en het 
optimaliseren  van  afstellingen.  De  afgelopen  jaren  zijn  onze  buurgemeenten  Leiderdorp  en 
Oegstgeest ook aangesloten op dit systeem.

Deze verkeerscentrale is ingericht om op zichzelf staande verkeerslichten technisch en functio-
neel te beheren, maar niet om op netwerkniveau het verkeer te monitoren en te managen.  
De gemeente zal de komende jaren een aantal samenhangende DVM projecten uitvoeren die 
gericht  zijn  op  monitoren  en  regelen  op  netwerkniveau,  zowel  voor  de  zeer  korte  termijn 
(informeren  en  optimaal  regelen),  de  korte  termijn  (scenariomanagement),  de  middellange 
termijn (monitoren terugkerende knelpunten) en de lange termijn (verkeersgroei per vervoer-
wijze per jaar). Bij de projecten gaat het om het volgende:

1.  het realiseren van een geavanceerd verkeersmonitoringssysteem 

Leiden bevindt zich in een achterstandspositie voor wat betreft verkeersmonitoring.  
De gemeente Leiden heeft een sterke behoefte aan meer gedegen cijfermateriaal  
waarmee het gemeentelijk verkeersbeleid helder in beeld wordt gebracht. Er is behoefte 
aan een structurele, doorlopende waarneming van het gebruik van de infrastructuur.  
De huidige verkeerscentrale beschikt al over reistijdgegevens van de doorgaande trajec-
ten. Het aantal trajecten dat wordt gemonitord willen we gaan uitbreiden. 
 
Er is ook behoefte aan meer detail in de monitoring. Welk deel van het verkeer betreft 
doorgaand verkeer, hoeveel vrachtverkeer rijdt er, hoeveel fietsverkeer, hoe zit het met 
betrouwbaarheid? Nu zijn er voor een deel van deze vragen wel incidentele onderzoeken, 
maar dit geeft een te beperkt beeld. Een goed monitoringssysteem brengt op basis van 
aggregatie helder in beeld hoe het verkeer zich trendmatig ontwikkelt en hiermee kan 
veel effectiever gekeken worden welke maatregelen nodig zijn. Ook wordt duidelijk  
hoe bereikbaar Leiden daadwerkelijk is, ook tijdens afwijkende verkeerssituaties zoals  
evenementen en aanrijdingen. 
 

55

Verkeersmonitoringsgegevens zijn ook belangrijk om real time routeadvies te kunnen 
geven aan weggebruikers. Het belang van in car systemen neemt daarbij toe; overheden 
investeren steeds minder in wegkantsystemen (borden langs de weg met reistijdinfor-
matie). Leiden richt zich er daarom op het zo toegankelijk mogelijk maken van de  
ingewonnen monitoringsgegevens voor aanbieders van real time verkeersinformatie, 
daarbij moet vooral worden gedacht aan het vrij geven van onze data aan de NDW.

2.  het uitbreiden van de mogelijkheden voor gecoördineerde regelingen/netwerkmanagement 
Door coördinatie tussen verkeerslichten zijn er verbeteringen door te voeren op basis van 
moderne technieken. Deze technieken zijn geschikt voor drukke verkeersaders en komen 
er op neer dat de verkeersregeling niet op basis van kloktijden is voorgeprogrammeerd, 
maar dat op basis van de actuele verkeerssituatie een vorm van afstemming tussen  
kruispunten wordt gekozen met de laagste wachttijden. Coördinatie draagt ook bij aan 
een beter milieu omdat auto’s minder vaak hoeven te stoppen en weer op te trekken. 
Onderzoek naar de N206 toonde eerder aan dat een echte groene golf niet mogelijk is, 
maar dat coördinatie de totale wachttijd wel kan verminderen. Coördinatie is overigens 
niet afdoende om een congestieprobleem helemaal weg te nemen. Een andere route 
waar een netwerkregeling wordt onderzocht is de centrumroute.

3.  het koppelen van de Leidse verkeerscentrale aan de regionale verkeerscentrale 

De Leidse verkeerscentrale is reeds gekoppeld aan die van omliggende wegbeheerders, 
zoals de provincie Zuid Holland en Rijkswaterstraat. Er wordt gewerkt aan het beschik-
baar maken van enkele scenario’s bij hun centrales. Voor Leiden krijgt scenariomanage-
ment hiermee een enorme meerwaarde. Er kan dan optimaal worden ingespeeld op de 
actuele verkeerssituatie doordat scenario’s zowel semi automatisch als handmatig vanuit 
een centrale kunnen worden aangestuurd in de vorm van 7x 24 uur dienstverlening. 
Scenariomanagement opent hiermee de weg naar regionale samenwerking. Wel moet 
bewaakt moet worden dat de Leidse belangen niet door de regionale verkeersproblemen 
worden geschaad.

4.  calamiteitenroutes 

Wanneer Leiden beschikt over goede real time verkeersmonitoring, is het ook mogelijk te 
detecteren of er in het verkeerssysteem calamiteiten optreden, dat wil zeggen, situaties 
waarbij plots veel meer verkeer dan normaal van delen van het wegennet gebruik wil 
maken. Dit kan komen door een (langdurige) blokkade van een ontsluitende weg,  
of zelfs door een evacuatie. Leiden beschikt over bruggen die alleen gebruikt worden 
door bussen. Deze zouden bij calamiteiten ook voor ander verkeer open gesteld kunnen 
worden. Verkeer zou daar dan ook naar toe verwezen moeten worden. We gaan onder-
zoeken onderzoek doen naar mogelijke realisatie van dergelijke faciliteiten om calami-
teiten op te vangen.

•  Doorzetten verkeersregie 

Leiden zet al in op verkeersregie. Daartoe beschikt leiden over een verkeersregisseur  
die zorgt voor het in overleg met projectleiding op peil houden van de bereikbaarheid, 
het beperken van hinder als gevolg van werkzaamheden, de afstemming tussen gemeen-
telijke en regionale projecten en de communicatie richting ketenpartners zoals hulp- en 
busdiensten. De komende jaren neemt het aantal (grote) wegwerkzaamheden in Leiden 
toe. Blijvende aandacht voor verkeersregie is daarom noodzakelijk. 
 

56

De realisatie van een modern monitoringssysteem is overigens ook nuttig voor verkeers-
regie. Zeker bij grootschalige werkzaamheden kunnen we dan namelijk aan de verkeers-
deelnemer actief verkeersinformatie aanbieden. Dit is met name belangrijk uit het 
oogpunt van communicatie en het beperken van de ervaren verkeershinder.

57

Bijlage 1: Kijk op Mobiliteit

Kijk op Mobiliteit is een separate uitgave die onderdeel is van deze nota.

58

59

Gemeente Leiden
Postbus 9100
2300 PC LEIDEN

60

