Postbus 149
2215 ZJ Teylingen
T 14 0252
gemeente@teylingen.nl

Uitvoeringsprogramma 
Energietransitie 2022-2026

Opgesteld door: Team Energietransitie
                              Cato Overbeek
                              Fia Sanders
                              Ianthe Dickhoff
                              Dirk Hogewoning
                              Marijke Waterreus

Datum: 13/09/2022
Versie: Definitief (na collegebesluit 4 oktober)

Voorwoord
De LES (Lokale Energiestrategie) en de TVW (Transitievisie Warmte) zijn vastgesteld en nu de 
schouders eronder! De urgentie van de energietransitie en de verduurzaming van onze 
samenleving wordt steeds duidelijker. Een dreigend tekort aan gas, torenhoge energierekeningen, 
mislukte oogsten, bosbranden, overstromingen: de uitdagingen stapelen zich op.  

Daarom ben ik blij dat er nu een uitvoeringsprogramma ligt voor de lokale energietransitie en dat 
onze abstracte doelen worden omgezet naar concrete acties. Het plan is de uitkomst van veel 
denkwerk, onderzoek en gesprekken. Met het extra budget van de rijksoverheid hebben we in 
ieder geval meer slagkracht gekregen. Want we moeten flink aan de bak als we onze doelen willen 
bereiken.

De energietransitie raakt iedereen en gooit hele systemen op z’n kop. Het is mij steeds duidelijker 
geworden dat het een complex wereldwijd proces is waarin wij slechts een klein radertje zijn, maar 
wel een belangrijk radertje. Ik realiseer me ook dat transities altijd gepaard gaan met chaos en 
onduidelijkheid. Daarin moeten we onze weg zien te vinden.

Daar komt bij dat we te maken hebben met allerlei ontwikkelingen waar we zelf geen directe 
invloed op hebben. De huidige energiecrisis bijvoorbeeld is weliswaar een vliegwiel voor 
energiebesparing, maar brengt ook veel mensen in de financiële problemen. (Energie)armoede is 
een grote zorg en verantwoordelijkheid. Het raakt deels aan de energietransitie en komt daarom 
beknopt aan bod in dit uitvoeringsprogramma. Een breed pakket van maatregelen om armoede 
aan te pakken wordt binnenkort ontwikkeld. 

Daarnaast spelen de tekorten aan technisch personeel en materialen ons nu al parten. En als we de 
komende jaren zonnepanelen op daken leggen en meer elektriciteit gaan gebruiken om te 
verwarmen, te koelen en te rijden, ontstaan er problemen op het elektriciteitsnet die niet op stel 
en sprong op te lossen zijn. 

De energietransitie raakt iedereen én iedereen heeft er een rol in

De energietransitie raakt iedereen én iedereen heeft er een rol in. Niet alleen de overheden en 
maatschappelijke organisaties maar ook onze inwoners en ondernemers. Ik kan het niet vaak 
genoeg zeggen: we krijgen de lokale energietransitie alleen voor elkaar als we samen optrekken. 
Ook regionaal en landelijk is samenwerking noodzakelijk. In het uitvoeringsprogramma ziet u dan 
ook dat we als lokale regievoerder de samenwerking zoeken op alle niveaus. 

Kortom, de lokale energietransitie is een fikse klus en we opereren in een grillige en complexe 
wereld met vele spelers in het veld. We doen wat we kunnen met de kennis en mogelijkheden van 
het moment. Ik zie het uitvoeringsprogramma als een goede start, maar we zullen flexibel moeten 
zijn en steeds moeten inspelen op ontwikkelingen en innovaties. De transitie kost tijd en moeite en 
waar gehakt wordt vallen spaanders. Maar stap voor stap komen we er wel. 

Heleen Hooij, wethouder gemeente Teylingen

2

Inhoud
Inleiding

Samenvatting

1. Energiebesparing
Ambitie en doelen
Wat gaan we doen om onze doelen te bereiken?

Campagne energie besparen
Bouwjarenaanpak
Ondersteunen lokale initiatieven (pilot)
Ondersteunen VvE’s
Ondersteunen inwoners met laag inkomen bij isolatie
Doelgroepen-afwegingskader ontwikkelen
Handelingsperspectief ontwikkelen
Doorontwikkelen energiecoaches
Evalueren financiële instrumenten
Regeling eenmalige subsidie energiebesparende acties
Ontwikkelen aanpak hybride warmtepomp

2. Warmtetransitie
Ambitie en doelen
Wat gaan we doen om onze doelen te bereiken?

Warmtescenario’s uitwerken
Pilot burgerberaad

3. Zon op daken
Ambitie en doelen
Wat gaan we doen om onze doelen te bereiken?

Algemene inkoopactie
Stimuleren van zonnepanelen op daken van VvE’s
Woningcorporatie en particuliere (ver)huurders
Energiecoöperaties ondersteunen
Overige dakprojecten & onderzoek

4. Zonnevelden en/of windturbines
Ambitie en doelen
Wat gaan we doen om onze doelen te bereiken?

Van zoekgebieden naar zoeklocaties
Lobby voor zon langs spoor

5

7

9
9
10
11
11
11
11
12
12
13
13
13
13
14

15
15
15
15
16

17
17
18
19
19
19
19
20

21
21
22
23
23

3

Nader onderzoek zon langs infrastructuur
Opstellen RES 2.0
Beleid lokaal eigendom
Beleid kleine windturbines

5. Overige thema’s energietransitie
Verduurzamen eigen en maatschappelijk vastgoed

Gemeentelijke organisatie in 2030 volledig duurzaam

Duurzame mobiliteit

Ambitie en doelen
Hoe staan we er nu voor?
Hoe gaan we dat als gemeente aanpakken?

Verduurzamen bedrijfsleven

Waar zetten we nu al op in?
Wat gaan we doen?

Duurzame gebiedsontwikkeling

Methodes voor duurzaamheidsprestatie
Aandachtspunten

Energiearmoede

Regelingen vanuit het Rijk die door de gemeente worden uitgevoerd

6. Communiceren en participeren
Communicatie doelen en kaders
Participatie doelen en kaders
Inzet communicatieadviseur
Wat gaan we doen?

Expertgroep opzetten
Kennis bij de gemeenteraad vergroten
Vergroten kennis bij jongeren
Peilingen via digipanel

7. Monitoring

Projectmonitoringstool
Evaluatie

8. Bestuurlijk en ambtelijk verantwoordelijk

9. Rol van de gemeente

10. Begroting 2022-2024

11. Planning

23
24
24
24

25
25
25
26
26
26
27
28
28
28
30
30
30
31
31

33
33
33
34
34
34
34
34
34

35
35
35

36

37

38

39

4

Inleiding
De gemeente Teylingen wil energieneutraal zijn in 2050. Dit betekent dat alle energie die we 
gebruiken (gebouwde omgeving, industrie en landbouw) duurzaam opgewekt moet worden. De 
energietransitie is een enorme opgave. Dit krijgen we niet alleen voor elkaar, dus zoeken we de 
samenwerking met onze inwoners, ondernemers en organisaties.

Dit uitvoeringsprogramma geeft concrete invulling aan onze ambities en doelen die in onze Lokale 
Energiestrategie en Transitievisie Warmte staan beschreven, met de kennis van nu. Dit is 
belangrijk om aan te geven, want de praktijk haalt op diverse fronten beleid in. Dit programma 
speelt dan ook in op de actuele ontwikkelingen, de huidige stand van zaken én de vooruitzichten 
als het gaat om energie.

Dynamisch document
Het uitvoeringsprogramma energietransitie 2022-2026 omvat de ambities, doelstellingen en acties 
van en voor de gemeente Teylingen. Omdat de ontwikkelingen op het vlak van de energietransitie 
zich snel opvolgen, is besloten om van dit uitvoeringsprogramma een levend document te maken, 
dat jaarlijks wordt geëvalueerd en bijgewerkt. We hebben de acties voor 2022, 2023 en 2024 zo 
concreet mogelijk omschreven. De acties voor 2025 en 2026 volgen in 2024. Het verder uitwerken 
van de acties wordt bij het oppakken van de projecten gedaan. Dit zorgt voor een goede 
aansluiting op lopende of uitgevoerde acties, ontwikkelingen (zowel landelijk, regionaal en 
gemeentelijk) en de geformuleerde doelen en ambities.

Van visie naar uitvoering
Gemeente Teylingen is al langere tijd bezig met energiebeleid, zowel op gemeente niveau als in 
regionaal verband. Het uitvoeringsprogramma energietransitie 2022-2026 is de concrete 
uitwerking van lokaal en regionaal beleid, waaronder:

- Regionale Energiestrategie (RES) vastgesteld door de gemeenteraad op 3 juni 2021

De 13 gemeenten uit de regio Holland Rijnland, provincie, waterschap en het energiebedrijf hebben 
in de RES bepaald wat de regionale energiedoelen zijn en hoe we daar komen. Dit gaat over 4 
thema’s: 1) Energie besparen, 2) Op grote schaal elektriciteit opwekken met windturbines en 
zonnepanelen op daken en velden, 3) Huizen en gebouwen duurzaam verwarmen, 4) Duurzaam 
vervoer. Op de RES 1.0 is een amendement vastgesteld met als onderwerp regie over de 
Energiestransitie. In de komende periode waarin gewerkt wordt aan de RES 2.0 brengen we deze 
nogmaals onder de aandacht. Daarnaast verwerken we onderdelen uit dit amendement ook in dit 
uitvoeringsprogramma.

- Lokale Energiestrategie (LES) vastgesteld door de gemeenteraad op 24 februari 2022

Hierin hebben we onze route bepaald naar een energieneutrale gemeente in 2050. De 
energiestrategie bestaat uit 5 sporen, namelijk; 1) Goede voorbeeld geven, 2) Energiebesparing, 
3) elektrisch verkeer en duurzame mobiliteit, 4) zonnepanelen op daken en 5) opwekken van 
duurzame elektriciteit.

5

Transitievisie Warmte (TVW) vastgesteld door de gemeenteraad op 4 november 2021
In de TVW hebben we vastgelegd hoe wij de komende jaren aan de slag gaan met het verkleinen 
van de warmtevraag. De route naar aardgasvrij in 2050 is in 4 sporen weergegeven, namelijk: 
1) Energie besparen, 2) Nader onderzoek warmtenetten, 3) Onderzoek naar duurzaam gasnet en 
4) denk vooruit!

In de LES en TVW zijn verschillende tussentijdse doelen vastgesteld voor 2025 en 2030. Dit 
uitvoeringsprogramma geeft invulling aan de verschillende sporen uit deze beleidsdocumenten. De 
sporen hebben we teruggebracht naar 4 thema’s waar we met dit uitvoeringsprogramma uitvoering 
aan geven:
1. Energie besparen
2. Warmtetransitie
3. Zonnepanelen op daken
4. Zonnevelden en/of windturbines

De verschillende projecten en activiteiten dragen bij aan het realiseren van onze doelen.

Thema’s
De energietransitie is een maatschappelijke opgave die naast onze inwoners, ondernemers en 
organisaties ook onze ambtelijke organisatie raakt. Niet alleen team Duurzaamheid en Energie 
moet ermee aan de slag, maar ook team Vastgoed, Mobiliteit, Wonen, Economie, Planvorming en 
Maatschappelijke Ontwikkeling. Denk aan het verduurzamen van onze eigen gebouwen, het 
faciliteren van de laadinfrastructuur, het bestrijden van energiearmoede en het ontwikkelen van 
energieneutrale nieuwbouwwijken.

De opgave die wij als gemeente hebben in deze energietransitie is groter dan de 4 thema’s die we 
in dit programma hebben uitgewerkt. Om een beeld te geven van de totale opgave hebben we 
onder het hoofdstuk ‘Overige thema’s’ ook inzichtelijk gemaakt waar en hoe er binnen onze 
organisatie gewerkt wordt aan de energietransitie. We zullen op zoek gaan naar een 
programmamanager die deze diverse thema’s, teams, opgaven en doelstellingen met elkaar kan 
verbinden en stroomlijnen. Daarnaast geven we speciale aandacht aan communicatie en 
participatie, monitoring en de begroting.

Uitvoering en flexibiliteit
Per thema wordt beschreven wat we gaan doen om onze doelen uit de LES en TVW te behalen. We 
beschrijven diverse projecten met een korte omschrijving, reservering van geld en ambtelijke 
capaciteit. Sommige projecten zitten nog in de fase van onderzoek, andere kunnen over tot actie. 
Het uitvoeringsprogramma heeft een looptijd van 4 jaar, de verschillende projecten zijn nu over de 
looptijd van 2,5 jaar verspreid, jaarlijks stellen we het uitvoeringsprogramma bij en daarmee ook 
de planning tot en met 2026. Bij de start van een project wordt eerst een projectopdracht op 
gesteld.

Het programma is afgestemd op de beschikbare middelen en ambtelijke capaciteit die op het 
moment van opstellen bekend was. Wanneer extra middelen, vanuit bijvoorbeeld het Rijk, 
beschikbaar komen kunnen we de intensiteit van het programma verhogen.

6

Samenvatting
De gemeente Teylingen heeft de ambitie om in 2050 energieneutraal te zijn. Alle energie die nodig 
is wordt dan op eigen grondgebied geproduceerd en in de vraag naar warmte, elektriciteit en 
mobiliteit wordt alleen voorzien met duurzame bronnen. Deze maatschappelijke opgave is 
omvangrijk, ingrijpend en raakt ons allemaal. 

De regionale doelen uit de Regionale Energiestrategie (RES 1.0) zijn verwerkt tot lokaal beleid. In 
de Lokale Energiestrategie (LES) staat de route naar een energieneutrale gemeente. De 
Transitievisie Warmte (TVW) beschrijft de route naar aardgasvrij in 2050. Voor de LES en TVW 
hebben we tussentijdse doelen opgesteld voor 2025 en 2030. In dit uitvoeringsprogramma staat 
wat we willen doen om deze doelen te bereiken. In het kort:

-

-

-

-

In 2030 15% energiebesparing in de gebouwde omgeving en 11% 
energiebesparing bij mobiliteit, dit ten opzichte van 2014. We stimuleren en 
ondersteunen inwoners, ondernemers en maatschappelijke organisaties om hier hun 
bijdrage aan te leveren. Met energiebesparingsacties op maat maken we het hen 
gemakkelijk om in actie te komen. We bieden eigenaren van huizen en gebouwen een 
duidelijk handelingsperspectief. We organiseren zowel generieke acties als 
maatwerkacties. 

Een forse toename van de duurzame elektriciteitsproductie, het aandeel stijgt 
van 7,3% in 2019 naar circa 42% in het jaar 2030. Dit doen we door zoveel 
mogelijk elektriciteit op te wekken op daken. Ook hiervoor stimuleren we inwoners en 
bedrijven en ondersteunen hen. Waar mogelijk ondersteunen we ook energiecoöperaties.

Als we zoveel mogelijk energie besparen en zon op daken realiseren blijft er nog een 
opgave over. In Teylingen ligt er in 2030 nog een opgave om op dat moment 107 
TJ extra opgewekt te hebben middels grootschalige opwek van zonne en/of 
windenergie. We treffen samen met de regio voorbereidingen en we vertalen de 
zoekgebieden uit de RES naar zoeklocaties. Ook onderzoeken we de potentie en 
haalbaarheid van locaties langs infrastructuur. Conform het raadsprogramma en de 
coalitieafspraken zal het college dit dilemma aanbieden ter bespreking in de raad.

Het is onze ambitie om in 2050 de gebouwde omgeving aardgasvrij te 
verwarmen. Het doel voor 2025  is om inzichtelijk te maken hoe kansrijk en wenselijk 
een warmtenet is in de gemeente in (delen van) de bebouwde kom. Daarnaast willen we 
voor 2025 weten welke warmteoplossing er in de buitengebieden mogelijk zijn. We 
werken, in samenwerking met inwoners en andere stakeholders, de scenario’s uit de 
TVW verder uit.

De energietransitie is een opgave voor de hele organisatie. Buiten het team Duurzaamheid en 
Energie zijn ook de teams Vastgoed, Mobiliteit, Wonen, Economie, Planvorming en 
Maatschappelijke Ontwikkeling betrokken. Denk aan het verduurzamen van gemeentelijk en 
maatschappelijk vastgoed, het faciliteren van duurzame mobiliteit, energie neutrale 
nieuwbouwwijken en energiearmoede. Deze thema’s zijn of worden verder uitgewerkt in aparte 

7

beleids- en uitvoeringsprogramma’s en staan alleen op hoofdlijnen beschreven in dit 
uitvoeringsprogramma.

Communicatie speelt een grote rol in het uitvoeringsprogramma en helpt mensen in beweging te 
krijgen. Participatie is een belangrijk onderdeel van het proces en zorgt ervoor dat projecten goed 
aansluiten en belanghebbenden betrokken zijn.

De energietransitie is in ontwikkeling. Kennis, overheidsbeleid en innovaties veranderen snel. Dit 
vraagt om een dynamische aanpak. Het programma is qua middelen en capaciteiten afgestemd op 
de kennis van nu. Wanneer extra middelen, Rijksbijdragen of subsidieregelingen ontstaan maken 
we hier gebruik van. Door het continu monitoren van onze doelen en inzet stellen we het 
uitvoeringsprogramma en bijbehorende begroting jaarlijks bij.

De grotere projecten of projecten met grote politieke belangen in dit uitvoeringsprogramma krijgen 
een eigen projectopdracht waarin doelen, plannen en planning worden uitgewerkt en waarin ook de 
rol van de gemeente wordt bepaald.

8

1. Energiebesparing 
De eerste stap in de energietransitie is om het energiegebruik te verminderen, zo staat het zowel 
in de RES, de LES als de TVW. Want wat we niet verbruiken, hoeven we ook niet op te wekken. Zo 
is er minder van onze schaarse ruimte nodig voor zonnevelden en/of windturbines. Ook vanuit het 
Rijk krijgt energiebesparing steeds meer aandacht. Voor het stimuleren van energiebesparing voert 
het Rijk verschillende campagnes en is er een Nationaal Isolatieprogramma in ontwikkeling. Mocht 
het nodig zijn dan passen we onze aanpak hierop aan.

Energie die we niet verbruiken, hoeven we ook niet op te wekken

Ambitie en doelen
De ambitie van Teylingen sluit aan op de regionale ambitie om 15% minder energie te verbruiken 
in 2030 (t.o.v. 2014). Dit kunnen we met z’n allen bereiken door huizen en gebouwen beter te 
isoleren, energiezuinigere systemen te gebruiken en ons gedrag te veranderen.

Overzicht opgave en doelstellingen uit de TVW:

Gebouwde omgeving

Invulling van opgave

Energie 
bespaardoelen t.o.v. 
2014

Aantal woningen

Teylingen RES
12.400

Aantal andere gebouwen

1.500

Isoleren naar 'standaard' 20%

Hybride warmtepomp

2025

2030

20%

12%

15%

15%

Hoe staan we er nu voor:
 
Energiebesparing tussen 2014 en 2020 

Teylingen
7,5%

9

Wat gaan we doen om onze doelen te bereiken?
Als gemeente helpen we inwoners, ondernemers en maatschappelijke organisaties om energie te 
besparen in hun huizen en gebouwen. We willen hen in beweging brengen en hen helpen hun 
gedrag duurzaam te veranderen. We ondersteunen, motiveren en informeren hen. Het meest 
effectief is om hen zoveel mogelijk op maat te informeren en ondersteunen. Bijkomend voordeel is 
dat zij door energiebesparing ook beter voorbereid zijn op de warmtetransitie. We bieden 
eigenaren van huizen en gebouwen graag het juiste handelingsperspectief zodat zij in de toekomst 
spijtvrij naar aardgasvrij kunnen. We proberen grote groepen te bereiken met de 
bouwjarenaanpak, maar ook verfijnen we de doelgroepen verder om mensen gerichter en 
effectiever te kunnen benaderen.

We gaan een aantal concrete acties uitvoeren, daarnaast ontwikkelen we ook nieuwe aanpakken en 
beleid.

Uitvoering: aan de slag met inwoners

10

Campagne energie besparen

We zorgen voor meer continuïteit en herkenbaarheid in onze communicatie door 
campagnematig te communiceren. Thema’s van de campagne zijn o.a. energiebesparing, 
isolatie, zonnepanelen op daken en financiering. Met de campagne proberen we aan te 
sluiten op de communicatie die vanuit het Rijk wordt ingezet. Doelgroep van de campagne is 
primair inwoners.

Kosten: Voor het opzetten en uitvoeren van de campagne reserveren we € 15.000 in 2022 
(concept, ontwerp, middelen, menskracht voor uitvoering). In 2023 en 2024 reserveren we € 
25.000 per jaar voor middelen en menskracht uitvoering.

Bouwjarenaanpak

We organiseren informatiebijeenkomsten en inkoopacties voor inwoners met een woning uit 
een specifiek bouwjaar. Het bouwjaar van een huis of gebouw bepaalt voor een belangrijk 
deel de wijze waarop een huis geïsoleerd kan worden. Huizen uit een specifiek bouwjaar 
hebben doorgaans dezelfde isolatieaanpak nodig. Op deze manier ontvangen huiseigenaren 
een advies op maat. Begin 2022 hebben we de bouwjarenaanpak georganiseerd voor 
huiseigenaren met een woning uit de jaren 50-60. Dit project gaan we evalueren en daarna 
starten we met een volgend bouwjaar. 

Kosten: Per bouwjarenaanpak reserveren we € 17.500. De ambtelijke inzet is voorzien.

Ondersteunen lokale initiatieven (pilot)

Lokale initiatieven kunnen vaak een steuntje in de rug gebruiken om goed van de grond te 
komen. Hiervoor heeft bijvoorbeeld de maatschappelijke onderneming ‘Buurkracht’ kennis, 
ervaring en tools in huis om inwoners samen te brengen en samen te laten werken aan de 
energietransitie in hun buurt.

Kosten: We reserveren € 30.000 voor zowel 2023 en 2024. De ambtelijke inzet is voorzien.

Ondersteunen VvE’s

In samenwerking met het VvE-duurzaamheidsloket gaan we VvE-besturen helpen met het 
verduurzamen van hun meerjarig onderhoudsplan (MJOP). De thema’s energiebesparing, 
isolatie en energie opwek staan hierbij centraal. Er wordt een informatieavond georganiseerd 
voor VvE-besturen en daarnaast komt er advies op maat beschikbaar.

Kosten: We reserveren € 20.000 per jaar. De ambtelijke inzet is voorzien.

11

Ondersteunen inwoners met laag inkomen bij isolatie

Het probleem van energiearmoede is door de gestegen energieprijzen alleen maar urgenter 
geworden. Ook vanuit het Rijk wordt deze urgentie gevoeld. Zo heeft het Rijk in twee 
tranches de specifieke uitkering ter bestrijding van energiearmoede aan gemeenten 
beschikbaar gesteld.

Zoals in hoofdstuk 5 wordt beschreven, heeft het domein Maatschappelijke Ontwikkeling 
(MO) de lead in de aanpak van energiearmoede. Voor de besteding van gelden uit de 1e 
tranche gaat de aandacht in eerste instantie uit naar laagdrempelige energiebesparende 
maatregelen. Voor de 2e tranche onderzoekt MO in samenwerking met team Energie de 
verschillende mogelijkheden om de gelden in te zetten. Hierbij wordt gekeken naar een meer 
structurele aanpak om energiearmoede te beperken, bijvoorbeeld door middel van 
spouwmuurisolatie, een witgoedregeling of de collectieve inkoop van energie.
Daarnaast neemt team Energie de groep inwoners met een laag inkomen mee in de 
campagne en in diverse acties.

De consequenties van (energie)armoede reiken ver. Het isoleren van woningen is een 
belangrijke stap om de energiekosten structureel te verlagen maar er is meer nodig om 
inwoners perspectief te bieden. Zij moeten ook hun boodschappen kunnen blijven betalen, 
blijven sporten, zwemles kunnen volgen en iets gezelligs kunnen doen met familie of 
vrienden. Een breed pakket van maatregelen om armoede aan te pakken wordt binnenkort 
ontwikkeld.

Kosten: MO reserveert de door het Rijk vrijgemaakte SPUK-middelen (2e tranche) van 
€255.807 voor 2022 en 2023.

Beleid en instrumenten ontwikkelen
Doelgroepen-afwegingskader ontwikkelen

Het is van belang om goed af te wegen wie wanneer benaderd worden met communicatie en 
acties en welke maatregelen het meest effectief zijn. Een onderbouwd afwegingskader is 
nodig om zo snel mogelijk grote stappen te kunnen maken en te bepalen welke doelgroepen 
het meest behoefte hebben aan acties - omdat ze bijvoorbeeld hun energierekening niet 
meer kunnen betalen.

We maken dit kader mede op basis van data uit verschillende bronnen. Het gaat om data als 
huur/koop, leeftijd, inkomen, opleiding, bouwjaar huis. Daarnaast gebruiken we data m.b.t. 
de zogenaamde leefstijlen1. Hiermee weten we niet alleen welke informatie we het beste 
kunnen aanbieden per doelgroep, maar ook hoe.

Kosten: We maken voor 2022 een reservering van € 6.000 voor het opstellen van het 
afwegingskader. De ambtelijke inzet is voorzien.

1 MarketResponse identificeert 6 leefstijlen (doelgroepen) die verschillen in wensen, motieven en behoeften 
als het gaat om de energietransitie: calculerende individualisten, behoudende afwijzers, idealistische 
voortrekkers, volgende socialen, gemakzuchtige ontplooiers en sobere passieven.

12

Handelingsperspectief ontwikkelen

Woning- en gebouweigenaren willen duidelijkheid hebben over wat ze moeten doen. We 
geven hen handelingsperspectief in de vorm van een wegwijzer. De wegwijzer is gebaseerd 
op de ‘isolatiestandaard’ en financieringsopties en geeft aan welke opeenvolgende stappen 
nodig zijn om de woning goed te isoleren en de warmtevraag te verkleinen. Deze wegwijzer 
is een tool die we o.a. kunnen inzetten bij de bouwjarenaanpak.

Kosten: We maken een reservering van € 3.000 voor het opzetten van de isolatie-
wegwijzer. De ambtelijke inzet is voorzien.

Doorontwikkelen energiecoaches

We professionaliseren en ontwikkelen de organisatie van de energiecoaches verder. We 
kijken wat het beste past bij de vrijwillige energiecoaches en welke rol de gemeente hierin 
kan spelen. We willen ook meer inzicht krijgen in de bijdrage van de energiecoaches aan 
onze doelen.

Kosten: We reserveren € 10.000 per jaar voor de inzet van energiecoaches. Voor 2022 
reserveren we aanvullend € 8.000 voor de professionalisering van de organisatie. De 
ambtelijke inzet is voorzien.

Evalueren financiële instrumenten

Sinds 2014 kunnen huiseigenaren uit Teylingen gebruik maken van de gemeentelijke 
duurzaamheidslening. Sindsdien hebben de rijksoverheid en markt diverse nieuwe 
financieringsmogelijkheden geïntroduceerd. We gaan de financieringsmogelijkheden voor 
inwoners inventariseren en de gemeentelijke duurzaamheidslening evalueren. Zo bepalen we 
welke regelingen effectief en zinvol zijn en hoe we hier als gemeente het beste aan kunnen 
bijdragen.

Kosten: De benodigde ambtelijke inzet is voorzien. Verdere kosten zijn niet aan de orde.

Regeling eenmalige subsidie energiebesparende acties

Met deze regeling is het mogelijk om kleinschalige acties te ondersteunen. Dit kunnen acties 
zijn vanuit inwoners die zich organiseren, maar ook een landelijke organisatie. Het doel van 
de regeling is om snel en eenvoudig inwonersinitiatieven en organisaties te kunnen 
ondersteunen op het gebied van energiebesparing. Een belangrijke voorwaarde is dat het 
bedrag lokaal besteed wordt. Deze regeling ondersteunt waar bestaande regelingen geen 
mogelijkheden bieden.

Kosten: Voor het opstellen van de regeling is de benodigde ambtelijke inzet voorzien. Voor 
dergelijke initiatieven is nu nog geen budget gereserveerd.

13

Ontwikkelen aanpak hybride warmtepomp

Vooruitlopend op de wijzigingen in het bouwbesluit om vanaf 2026 bij vervanging van de cv-
installatie over te stappen op een duurzamer alternatief (meestal hybride warmtepomp), 
gaan we de komende jaren de hybride warmtepomp stimuleren. Hiervoor ontwikkelen we 
een eigen aanpak in samenwerking met lokale installateurs. De hybride warmtepomp is ook 
onderdeel van de bouwjarenaanpak en de campagne.

Kosten: We maken vanaf 2023 een reservering van € 10.000 voor het stimuleren van 
hybride warmtepompen. De ambtelijke inzet is voorzien.

14

2. Warmtetransitie 
Het Rijk heeft de regierol voor de warmtetransitie bij de lokale overheid neergelegd. Vanuit het 
Klimaatakkoord is iedere gemeente verplicht om een Transitievisie Warmte (TVW) op te stellen. In 
Teylingen is de TVW op 4 november 2021 vastgesteld door de gemeenteraad. De TVW beschrijft 
hoe we stap voor stap aan de slag gaan met het aardgasvrij maken van alle gebouwen in de 
gemeente. Een belangrijk uitgangspunt, meegegeven door de raad, is dat de warmtetransitie 
realistisch en betaalbaar is voor iedereen. Om aan dit uitgangspunt invulling te geven moet de 
gemeente zich verdiepen in verschillende oplossingen voor het vervangen van aardgas, de 
zogenaamde warmtescenario’s.

De TVW beschrijft de verschillende oplossingen die er zijn om zonder aardgas te verwarmen. En in 
de WAT-kaart worden kansrijke oplossingen gepresenteerd. Deze kaart geeft geen definitief 
eindbeeld, we staan nog aan het begin van de transitie. De kennis, inzichten en technieken 
veranderen continue. De afgelopen tijd is er veel meer kennis verkregen over de grootschalige 
mogelijkheden van aardwarmte in onze streek. Die maken bijvoorbeeld, de kansen voor 
warmtenetten veel groter in onze gemeente.

Een volgende stap die we moeten zetten, om een concreter beeld te krijgen van de wenselijke en 
haalbare alternatieven van aardwarmte in de verschillende wijken/buurten van Teylingen, is het in 
kaart brengen van warmtescenario’s. Omdat Hillegom en Lisse dezelfde opgave hebben gaan we de 
krachten bundelen en samen optrekken.

De warmtetransitie heeft veel impact op inwoners, tot ver achter hun voordeur

Ambitie en doelen
Het is onze ambitie om in 2050 de gebouwde omgeving aardgasvrij te verwarmen. In de TVW 
hebben we vastgelegd hoe we de komende jaren aan deze opgave gaan werken. Het doel voor 
2025 is om inzichtelijk te maken hoe kansrijk en wenselijk een warmtenet is in de gemeente in 
(delen van) de bebouwde kom. Daarnaast we gaan voor 2025 inzichtelijk maken welke 
warmteoplossing er in de buitengebieden mogelijk zijn.

Wat gaan we doen om onze doelen te bereiken?
In dit deel van het programma zetten we samen met Hillegom en Lisse de volgende stappen in de 
warmtetransitie voor de bebouwde kom en het buitengebied.

Warmtescenario’s uitwerken

In de TVW is al een aantal scenario's op hoofdlijnen beschreven. We willen deze scenario's 
verder uitwerken en daarbij ook de rol van de gemeente als regisseur van de lokale transitie 
meenemen.
Een van de dilemma's waar we tegenaanlopen is dat commerciële partijen geen 
aardwarmtebron willen ontwikkelen zonder dat ze zeker weten dat er een afzetmarkt is. 
Datzelfde geldt voor warmtenetwerken. Het is daarom van belang om als gemeente het 

15

aanbod goed in kaart te brengen samen met inwoners en bedrijven. Anders komen de 
commerciële partijen ook niet in beweging.
Daarom stellen we verschillende scenario’s op, op wijk- en gemeenteniveau. Hierin nemen 
we de volgende onderwerpen mee:
• Wat is er technisch en juridisch haalbaar? 
• Wat zijn de kosten?
• Wat is het tijdspad?
• Wat is de maatschappelijke impact?
•
•
Daarnaast kijken we naar de mogelijke rol en positie van de gemeente per scenario.

Voor en nadelen?
Ervaringen met proeftuinen elders in het land?

Het uitwerken van de scenario's en de analyse van de voor- en nadelen doen we samen met 
inwoners en ons netwerk van stakeholders. Inwoners krijgen veel ruimte om mee te denken 
en samen met ons te leren. Uiteindelijk werken we toe naar de start van de warmtetransitie 
die goed is onderbouwd en die aansluit op de omgeving. De resultaten leggen we vast in 
onze TVW 2.0.

Kosten: Voor het uitwerken van de warmtescenario’s maken we een reservering van € 
37.000 voor 2022. Voor het uitwerken van de warmtescenario’s is de inzet van ambtelijke 
capaciteit voorzien. 

Pilot burgerberaad

Participatie van inwoners en andere stakeholders is cruciaal. De warmtetransitie heeft veel 
impact op inwoners, tot ver achter hun voordeur. Draagvlak is niet voldoende. We moeten 
samen leren, samen denken en samen doen. Voor plannen die kans van slagen hebben. 
Zeggenschap van inwoners is niet meer dan logisch en wordt ook landelijk gestimuleerd 
(rapport Brenninkmeijer). 
We gaan een burgerberaad opzetten om te komen tot een oplossing voor het 
warmtesysteem. Hiermee willen we kennis en ervaring van bewoners en stakeholders 
benutten. Samen willen we het gesprek aan gaan om tot een oplossing te komen. We zullen 
hiervoor een projectplan opzetten. Hierin wordt de inhoud en het proces beschreven. 

Wat is een warmtenet?
Een warmtenet is een volledig nieuwe infrastructuur in de gemeente. Dit net kan gevoed worden 
door verschillende bronnen uit de omgeving. Op den duur kunnen netten met elkaar verbonden 
worden waardoor bewoners (net zoals bij een elektriciteitsleverancier) kunnen kiezen welke warmte 
zij willen krijgen. Zo kunnen de lokale warmtenetten (distributienetten) uitgroeien tot gemeentelijke 
netten (transportnetten) en zelfs aansluiten op regionale warmtenetten met een open regionaal 
energiesysteem.

Kosten: Voor het opzetten van een burgerberaad reserveren we voor 2023 € 25.000. Wat 
het burgerberaad zal vragen van de ambtelijke organisatie zal duidelijk worden bij het 
opstellen van het projectplan.

16

3. Zon op daken
De traditionele energievoorziening is aan het veranderen. Het wordt steeds vanzelfsprekender dat 
inwoners hun eigen energie opwekken. Zonnepanelen op daken kent een natuurlijke groei, omdat 
de investeringen rendabel zijn voor zowel particulieren als bedrijven. Niet alleen financiële 
motieven spelen een rol, maar zeker ook maatschappelijke. Mensen vinden een duurzamere 
toekomst belangrijk. Daarnaast helpt zon op daken van bedrijven om te voldoen aan wet- en 
regelgeving, zoals de informatie- en energiebespaarplicht en energielabel C-eis voor kantoren. Als 
zonnepanelen in beheer zijn van een energiecoöperatie draagt dat bovendien bij aan de RES-
doelstelling van minimaal 50% lokaal eigendom. Waar mogelijk streven we naar een percentage 
van 100%.

De doelstellingen in de LES zijn een doorvertaling vanuit de RES. Via de RES zal gemonitord 
worden op de voortgang. Ook verkent de RES-regio opties om de potentie scherper te krijgen, 
zodat er effectieve acties kunnen worden ontwikkeld in samenspraak met netbeheerders. In de 
RES-regio worden de plannen van de gemeenten onderling gedeeld om kennis en leerervaringen 
uit te wisselen. 

De komende jaren kan een aantal ontwikkelingen van invloed zijn op de groei van zon op daken. 
Ten eerste, de mogelijke afbouw van de salderingsregeling waardoor er op particuliere daken 
alleen panelen gelegd worden om het eigen verbruik af te dekken. Dit is vooralsnog uitgesteld tot 
eind 2024 en er zal dan stapsgewijs afgebouwd worden. Ten tweede, het kabinet is van plan om 
enkele regelingen aan te passen om zon op bestaande bedrijfsgebouwen te verplichten. Tot slot is 
het van belang dat we voor de komende jaren goed afstemmen met Liander over de netcapaciteit. 
We moeten voldoende inzicht hebben of de teruglevering van zon op dak het bestaande 
elektriciteitsnet niet te veel belast waardoor nieuwe (woning)bouwontwikkelingen niet meer 
mogelijk zijn. Naar verwachting zal Liander uiterlijk in 2028 in Sassenheim een nieuw 50 KV-
station plaatsen.

Ambitie en doelen
Teylingen heeft de ambitie om zoveel mogelijk energie op daken op te wekken. Wel weten we al 
dat we met zon op daken onze doelstellingen voor duurzame opwek niet geheel kunnen behalen.

Hoe meer we kunnen opwekken op onze daken des te minder hoeven we ons 

landschap hiervoor te gebruiken

Overzicht opgave:

Doelstelling 2030 en 
2050 in TJ
41 TJ (gerealiseerd)
65 TJ (gerealiseerd)  
161 TJ 
382 TJ 

2019
2020
2030
2050

Behaald percentage t.o.v. doelstelling

10,7%
17%
42%
100%

17

Wat gaan we doen om onze doelen te bereiken?
We stimuleren inwoners en ondernemers om zonnepanelen op de daken te leggen door te 
communiceren en door acties te organiseren. Campagnematig gaan we hen ‘de weg wijzen’ door te 
informeren en te motiveren zonnepanelen op eigen dak te leggen. We informeren over de kosten-
baten, duurzaamheid en recycling van zonnepanelen. We wijzen op het Duurzaam Bouwloket en 
ontzorgen met inkoopacties in samenwerking met lokale leveranciers. We informeren eveneens 
over de verschillende financiële mogelijkheden om zon op dak mogelijk te maken, zoals 
duurzaamheidsleningen en acties van banken, hypotheekverstrekkers, verhuurders, etc. We nemen 
dit mee in de energiebesparingscampagne uit hoofdstuk 1.

Energiecoöperaties ondersteunen we waar mogelijk zodat zij hun bijdrage kunnen leveren aan de 
energietransitie met zonnepanelen op grotere daken en op overdekte/nog te overdekken 
parkeerplaatsen.

18

Algemene inkoopactie

Vanuit de drie gemeenten proberen wij een samenwerking op te zetten met de lokale 
installateurs en uitvoeringspartijen. Met hen willen we ieder voorjaar een inkoopactie 
organiseren, waarbij zowel ondernemers als inwoners ontzorgd worden. Mochten zij hier 
geen interesse in hebben dan zullen we onze inwoners op andere manieren informeren en 
meeliften op andere (mogelijk landelijke) acties. Belangrijk onderwerp van de communicatie 
is de juiste volgorde van stappen, bijvoorbeeld dat inwoners het beste eerst hun dak isoleren 
voordat ze zonnepanelen plaatsen. De acties om zon op dak te stimuleren sluiten aan op de 
energiebesparingscampagne, zoals beschreven in hoofdstuk 1.

Kosten: We reserveren € 5.000 voor het organiseren van een consortium. Per algemene 
inkoopactie reserveren we € 17.500. De ambtelijke inzet is voorzien.

Stimuleren van zonnepanelen op daken van VvE’s

Dit is onderdeel van de VvE-aanpak zoals beschreven in hoofdstuk 1.  Daarnaast stimuleren 
we VvE’s, door hen de weg te wijzen en ondersteuning te bieden in de afstemming tussen 
markt, netbeheerder, eventueel energiecoöperatie en gemeente.

Kosten: Dit onderdeel is meegenomen in de reservering in hoofdstuk 1 onder het project 
‘Ondersteunen VvE’s’.

Woningcorporatie en particuliere (ver)huurders

In samenwerking met cluster Wonen en woningstichting STEK zorgen we voor meer 
zonnepanelen op daken van huurwoningen. Verder wijzen we particuliere verhuurders op de 
Subsidieregeling Verduurzaming en Onderhoud Huurwoningen van de rijksoverheid. 
Particuliere (ver)huurders bereiken we ook bij inkoopacties voor huiseigenaren waarbij wij 
brieven sturen naar alle adressen van koopwoningen.

Kosten: De benodigde ambtelijke inzet is voorzien. Verdere kosten zijn niet aan de orde.

Energiecoöperaties ondersteunen

We ondersteunen de energiecoöperaties en andere eigenaren van grote daken bij de 
ontwikkeling van energieprojecten, zoals bijvoorbeeld coöperatieve Solar-Parkingprojecten. 
Doel is kennis te ontwikkelen en projecten te realiseren. Maar ook ondersteunen we hen in 
de communicatie en helpen hen in contact te komen met bedrijven met grote daken via 
bedrijvencontactfunctionarissen.

Kosten: We maken vanaf 2023 een reservering van € 5.000 per jaar voor het 
ondersteunen van lokale energiecoöperaties.

19

Overige dakprojecten & onderzoek

We reserveren budget voor acties zoals de Schooldakrevolutie. Vanuit de RES-regio wordt 
een tour langs bedrijventerreinen ontwikkeld om zon op bedrijfsdaken te stimuleren. 
Daarnaast doen we een scan van dakpotentie van grote daken. De dakpotentiescan van 
grote daken brengt eigenaren met onbenutte daken met potentie in beeld. Acties, zoals 
energiescans vanuit het Transitieloket ‘Zakelijk Zuiniger’, kunnen ondernemers vervolgens 
ondersteunen om zonnedaken te helpen realiseren. 

Kosten: We maken een reservering van € 5.000 per jaar voor overige dakprojecten. 
Daarnaast € 2.000 voor de dakpotentiescan in 2022.

20

4. Zonnevelden en/of windturbines
Er wordt op regionaal, sub-regionaal en lokaal niveau gewerkt aan het vraagstuk: zonnevelden en 
windturbines. In de RES 1.0 hebben we onze regionale ambitie vastgelegd en is met de 
zoekgebiedenkaart een begin gemaakt met de zoektocht naar geschikte ruimte voor grootschalige 
opwek van zonne- en/of windenergie. In de LES zijn regionale doelen lokaal vertaald en is 
inzichtelijk geworden welke opgave de gemeente heeft om in 2050 energieneutraal te kunnen zijn. 
Parallel aan de RES en LES heeft de Duin- en Bollenstreek haar Strategische Agenda en 
uitvoeringsprogramma opgesteld met de energietransitie als regionale prioriteit. Ook LTO Noord is 
bezig met het opstellen van een projectplan om kansen voor windenergie te onderzoeken. 
Daarnaast merken we dat marktpartijen op zoek zijn naar locaties om projecten te realiseren. Het 
is daarom belangrijk dat de gemeente zich goed voorbereidt en een heldere visie heeft op waar wel 
en geen toekomst is voor het ontwikkelen van zonne- en/of windenergieprojecten. Locaties die de 
gemeente geschikt vindt voor zonnevelden en/of windturbines moeten ook opgenomen worden in 
omgevingsvisie en -plan.

Zonnevelden en/of windturbines vragen om een regionale visie en een 

(sub)regionale aanpak

Ambitie en doelen
Als we zoveel mogelijk energie besparen en zon op daken realiseren blijft er nog een opgave over. 
Deze opgave moeten we met zonnevelden en/of windturbines invullen. In de LES hebben we 
daarom onszelf de volgende doelen gesteld:

Realiseren zonne- en/of 
windenergie (excl. zon op 
dak)

2030 107 TJ
2050 427 TJ

21

Wat gaan we doen om onze doelen te bereiken?
Het realiseren van zonnevelden en/of windturbines vraagt om een goede voorbereiding. We kijken 
daarbij eerst naar opwek van duurzame energie langs infrastructuur. Om de mogelijke opbrengst 
en haalbaarheid van deze locaties en projecten concreet te maken is aanvullend onderzoek nodig. 
Tegelijkertijd gaan we onderzoeken hoe we van zoekgebieden2 naar zoeklocaties3 komen voor 
zonnevelden en/of windturbines in onze gemeente. Deze onderzoeken moeten bijdragen aan een 
goede discussie in de gemeenteraad over de vraag waar zonnevelden en/of windturbines 
gerealiseerd kunnen worden.

Om de juiste voorwaarden te creëren voor bewoners en ontwikkelaars en om zonnevelden en/of 
windturbines te stimuleren is het belangrijk om spelregels vast te leggen in beleid.

2 Zoekgebieden zijn grote gebieden waarbinnen we op zoek gaan naar kansen en mogelijkheden voor het 
realiseren van zonnevelden en/of windturbines. De zoekgebieden staan weergegeven in de zoekgebiedenkaart 
van de RES 1.0.
3 Zoeklocaties zijn een concretisering van de zoekgebieden. Zoeklocaties zijn specifieker van omvang en kunnen 
in de omgevingsvisie en plan worden opgenomen.

22

Onderzoeksprojecten
Van zoekgebieden naar zoeklocaties

We gaan de opgave voor duurzame opwek van elektriciteit in samenhang met andere 
ruimtevragen onderzoeken. Een volgende stap is om de zoekgebieden voor zonne- en/of 
windenergie in de Duin- en Bollenstreek concreter te maken en te vertalen naar zoeklocaties. 
Dit onderzoek wordt uitgevoerd vanuit het uitvoeringsprogramma van de Duin- en 
Bollenstreek, de activiteit “Actualisatie Intergemeentelijke Structuurvisie Greenport en 
gezamenlijk keuzes voor (de ruimtevraag van) de opwek van hernieuwbare energie”. 

Kosten: Voor het uitvoeren van activiteiten uit het uitvoeringsprogramma Duin- en 
Bollenstreek is geen budget beschikbaar gesteld. Omdat er nog geen zicht is op het benodigd 
budget maken we een reservering van € 25.000 voor 2023. Inzet van ambtelijke capaciteit is 
voorzien.

Lobby voor zon langs spoor

Er zijn mogelijkheden voor het opwekken van zonne-energie langs spoor. De spoorlijnen 
doorkruizen meerdere gemeenten in Holland Rijnland.  Het is daarom wenselijk om 
gezamenlijk onderzoek te doen naar mogelijkheden en de samenwerking met ProRail op te 
zoeken. Mocht er bij de andere gemeenten in Holland Rijnland geen draagvlak zijn dan 
pakken we dit op met de HLT-gemeenten.

Kosten: De benodigde ambtelijke inzet is voorzien. Verder kosten zijn niet aan de orde.

Nader onderzoek zon langs infrastructuur

In de LES is een inventarisatie gedaan naar mogelijke locaties voor zonne-energie langs 
infrastructuur (spoor, wegen en parkeerplaatsen). Om meer inzicht te krijgen in de 
mogelijkheden is nader onderzoek noodzakelijk. Wat is het potentieel van de verschillende 
locaties? Wat zijn de afstanden tot aansluitpunten? Hoe zit het met het eigendom? Zo 
kunnen we inschatten of een project realiseerbaar is en hoeveel TJ4 deze projecten 
gezamenlijk kunnen opleveren. In de LES is nu een globale schatting gemaakt van de 
opbrengst. Wanneer de potentie van zon langs infrastructuur kleiner is dan verwacht heeft 
dit mogelijk gevolgen voor de opgave in het open landschap. Anderzijds helpt het onderzoek 
ook initiatiefnemers, bijv. energiecoöperaties, om kansrijke projecten op te pakken.

Kosten: We reserveren € 50.000 voor dit project. Ambtelijke capaciteit is voorzien.

4 Terajoule: Joule is een eenheid van energie.

23

Ontwikkelen beleid
Opstellen RES 2.0

De RES 2.0 is een doorontwikkeling van de RES 1.0 en een volgende stap in het realiseren 
van de opgave in 2030. De RES 2.0 moet uiterlijk 1 juli 2023 worden vastgesteld door de 
gemeenten. Deze afspraak komt voort uit het Klimaatakkoord. Vanuit Holland Rijnland wordt 
dit project gecoördineerd.

Kosten: Voor het opstellen, uitvoeren en actualiseren van de RES reserveren we vanaf 2023 
€36.960. Dit bedrag wordt alleen uitgegeven als daar binnen de RES over besloten wordt. 
Ambtelijke capaciteit is voorzien.

Beleid lokaal eigendom

In het Klimaatakkoord is afgesproken dat voor grootschalige opwek van hernieuwbare 
elektriciteit op land gestreefd wordt naar minimaal 50% lokaal eigendom bij het realiseren 
van zonne- en/of windenergie. Zo hebben inwoners en lokale bedrijven meer zeggenschap, 
profiteren ze mee en zijn ze gelijkwaardige gesprekpartners.

Er zijn verschillende vormen van lokale participatie, zoals mede-eigenaarschap van inwoners 
en lokale bedrijven, aandelen of obligaties, vergoedingen voor bewoners of een 
omgevingsfonds. In samenspraak met inwoners willen we hierin keuzes maken en beleid 
opstellen zodat toekomstige initiatiefnemers weten wat hun speelveld is. Het beleid kan ook 
onderdeel worden van de omgevingsvisie.

Kosten: We reserveren voor 2023 eenmalig € 15.000. Ambtelijke capaciteit is voorzien.

Beleid kleine windturbines

Kleine windturbines (max. 15 meter) beïnvloeden het landschap, maar zijn ook een 
belangrijke bouwsteen in de energietransitie. Op basis van ons huidige beleid zijn kleine 
windturbines niet toegestaan. We verwachten dat de vraag naar kleine windturbines de 
komende jaren toeneemt. Om goed voorbereid te zijn op de vraag stellen we beleid op. Het 
heeft de voorkeur om ook dit vraagstuk vanuit de subregio Duin- en Bollenstreek op te 
pakken, mogelijk in combinatie met het project “Actualisatie Intergemeentelijke 
Structuurvisie Greenport en gezamenlijk keuzes voor (de ruimtevraag van) de opwek van 
hernieuwbare energie”.

Kosten: Voor deze activiteit reserveren we geen apart budget maar gaat onderdeel 
uitmaken van het project van zoekgebieden naar zoeklocaties.

24

5. Overige thema’s energietransitie
De energietransitie heeft grote invloed op ons leven; hoe we wonen, hoe we reizen en werken. De 
energietransitie heeft hierdoor ook veel invloed op onze gemeente en ambtelijke organisatie. De 
energietransitie en het bredere begrip duurzaamheid is onderdeel van het werk van iedereen in 
onze organisatie. Maar zoals dat gaat bij transities is dit niet van de een op de andere dag 
georganiseerd, daar is tijd en ‘energie’ voor nodig. Er zijn al stappen gezet, maar er moeten er ook 
nog veel gezet worden.

In dit hoofdstuk zoomen we in op de onderdelen die door andere teams opgepakt worden en zelf 
verantwoording afleggen. Gezamenlijk dragen alle teams bij aan een energieneutrale gemeente in 
2050.

De energietransitie en het bredere begrip duurzaamheid is onderdeel van het 

werk van iedereen in onze organisatie

Verduurzamen eigen en maatschappelijk vastgoed
Het is belangrijk om als gemeentelijke organisatie zelf het goede voorbeeld te geven met het 
verduurzamen van ons eigen vastgoed en het besparen op ons energieverbruik. Als gemeentelijke 
organisatie zijn we ons al langer bewust dat het belangrijk is om ons vastgoed te verduurzamen. 
De ambitie om in 2050 energieneutraal te zijn en 15% energie te besparen in onze gebouwde 
omgeving heeft ook invloed op ons vastgoed. We hebben als gemeente specifieke ambities voor 
het verduurzamen van ons vastgoed.

Gemeentelijke organisatie in 2030 volledig duurzaam 
In 2019 zijn een aantal gemeentelijke gebouwen voorzien van zonnepanelen. Daarnaast is er voor 
5 gemeentelijke gebouwen een energiescan opgesteld die inzicht geeft hoe we de komende jaren 
die gebouwen maximaal kunnen verduurzamen. Aan de hand daarvan is een voorstel geschreven 
om met de plannen aan de slag te gaan. Dit traject loopt nog.

Het gemeentekantoor Sassenheim heeft energielabel A+ en volgens de landelijke wetten en regels 
moet elk kantoorpand voor 2023 minimaal label C hebben. Dat betekent dat het gemeentekantoor 
aan de wettelijke eisen voldoet. Dat geldt ook voor het bestuurscentrum Voorhout, deze locatie 
heeft energielabel A.

25

Duurzame mobiliteit
Het verduurzamen van de mobiliteit heeft een grote impact op onze elektriciteitsvraag. De 
ontwikkelingen in het beleidsveld mobiliteit gaan een grote rol spelen in de energietransitie. Tot 
2030 moeten we 11% aan energie gaan besparen, dit gaan we bereiken door over te stappen naar 
elektrisch vervoer. We gaan de komende jaren steeds meer elektrisch rijden en dat heeft gevolgen 
voor onze elektriciteitsbehoefte. In 2021 heeft de gemeente een mobiliteitsvisie vastgesteld. Deze 
visie sluit aan bij de doelen zoals deze in de LES (en RES) zijn vastgesteld.

Ambitie en doelen
Binnen de ambitie van duurzame mobiliteit voor een duurzame toekomst, is het doel op de eerste 
plaats om het aantal gereden wegkilometers per auto binnen de gemeente te verlagen. Dit door in 
te zetten op het stimuleren van lopen, fietsen en het openbaar vervoer. Daarnaast kunnen diverse 
vormen van deelmobiliteit bijdragen aan de ambitie ten aanzien van duurzaamheid. Binnen het 
aandeel wegvervoer is het doel om elektrisch vervoer te stimuleren. Elektrisch autorijden draagt bij 
aan een vermindering van het gebruik van fossiele brandstoffen en aan de vermindering van de 
uitstoot in de lokale omgeving. De gemeente stimuleert daarom het elektrisch vervoer breed: 
zowel de persoonlijke vervoersmiddelen als het logistieke- en openbare vervoer. De verschuiving 
naar elektrisch rijden zal desondanks de ambitie ten aan zien van fietsen en lopen, onvermijdelijk 
leiden tot een grotere elektriciteitsbehoefte.

Hoe staan we er nu voor?
Er zijn geen exacte gegevens bekend over het aandeel elektrische voertuigen binnen de gemeente, 
maar er is een toenemende vraag naar nieuwe aanvullende laadpalen waarneembaar. Een logisch 
gevolg van een stijgend aandeel elektrische voertuigen. Afgelopen jaren is het aandeel volledig 
elektrische voertuigen gestaag toegenomen, zowel bij zakelijke gebruikers als in particulier bezit. 
In 2021 is het aandeel geëlektrificeerde personenauto’s binnen het nationale wagenpark gestegen 
van 3,1% naar 4,3%. Dit omvat zowel volledig elektrische, als deels elektrische (hybride) 
voertuigen. 

Openbare laadinfrastructuur

Voor de plaatsing, beheer en exploitatie van laadpalen gaat de gemeente een 
overeenkomst aan met minimaal 1 laadexploitant. De gemeente voorziet in het proces 
rondom het vaststellen van locaties en het nemen van de verkeersbesluiten om plekken toe 
te wijzen voor het alleen laden van elektrische voertuigen. 

Verlengde Private Aansluitingen (VPA)

Verlengde private aansluitingen (VPA) zijn laadvoorzieningen vanaf een eigen woning, 
waarbij doormiddel van een verlengsnoer een voertuig op een openbare 
parkeergelegenheid wordt bijgeladen. Deze vorm van opladen is momenteel niet 
toegestaan binnen de gemeente. Een onderzoek naar de kansen en beperkingen van VPA is 
momenteel gaande. Hoewel VPA de vraag op openbare laadinfrastructuur kunnen 
beperken, zijn er diverse juridische-, ruimtelijke- en beheersvraagstukken rondom deze 
vorm van laadinfrastrcutuur. 

26

Openbaar vervoer

De duurzaamheidsambities van samenwerkingspartners binnen het openbaar wegvervoer 
(bus) vallen samen met de ambitie van de gemeente. Een toekomstig wagenpark van de 
vervoerder zal naar verwachting vanaf 2025 nagenoeg volledig bestaan uit 
nulemissievoertuigen, waarbij het meeste vervoer verzorgd zal worden met volledig 
elektrische bussen en een deel met bussen voorzien van brandstofcellen (waterstof). De 
verplichting tot de inzet van nulemissievoertuigen gaat naar alle waarschijnlijkheid 
opgenomen worden in het Programma van Eisen voor de nieuwe OV-concessie, die 
vastgesteld wordt door de provincie Zuid-Holland als concessieverlener van het openbare 
wegvervoer.

Hoe gaan we dat als gemeente aanpakken?
Waar mogelijk, met aandacht voor andere belangen en in participatie met belanghebbenden, zet 
de gemeente in op:
• verbeteringen en aanpassingen van bestaande fiets- en wandelinfrastructuur
• het uitbreiden van openbare laadvoorzieningen voor elektrische voertuigen
• faciliteren in mogelijkheden voor OV-bussen om bij te laden
• deelmobiliteit (deelauto’s, deelfietsen) faciliteren binnen bestaande beleidskaders

27

Verduurzamen bedrijfsleven
De totale energieconsumptie van bedrijven in de gemeente is ongeveer 30%5. Hier ligt dan ook 
een forse verduurzamingsopgave. Kantoren moeten bijvoorbeeld beter geïsoleerd worden 
(verplichting label C) en ook bedrijven moeten nadenken over hun toekomstige 
warmtevoorziening. Ieder bedrijf heeft andere vragen en behoeften in deze transitie.

Waar zetten we nu al op in?
Gemeente als handhaver

De energietransitie bij ondernemingen komt in belangrijke mate tot stand via landelijke wet- 
en regelgeving en landelijke subsidies. De wetgever heeft bijvoorbeeld voor bedrijven de 
energiebesparingsverplichting opgenomen en de verplichting voor kantoren om te voldoen 
aan energielabel C.

De gemeente heeft de taak gekregen om op deze verplichtingen te handhaven. De 
Omgevingsdienst West-Holland voert deze taken voor de gemeente uit. Via het beschikbaar 
stellen van werkbudget aan de Omgevingsdienst geeft de gemeente uitvoering aan de taak.

Gemeente stimuleert

Naast de rol van handhaver heeft de gemeente ook een stimulerende en informerende rol. In 
deze rol heeft de gemeente de afgelopen jaren energiescans aan bedrijven aangeboden. Met 
deze energiescans helpt de gemeente bedrijven inzicht te krijgen in de maatregelen die zij 
kunnen nemen om energie te besparen en zelf energie op te wekken.

Wat gaan we doen? 
Het verduurzamen van het bedrijfsleven is een belangrijk onderdeel om in 2050 energieneutraal te 
zijn. We zetten daarom transitiebeleid op voor ondernemers om zo het speelveld in kaart te 
brengen en duidelijke doelen te stellen. Voor de uitvoering en om hiermee ook concreet ervaring 
op te doen wordt een virtueel transitieloket opgezet.

Opstellen duurzaam economisch beleid

In 2022-23 ontwikkelen we een duurzame economische agenda, beleidsmatig en uitvoerend. 
Doel is om dit onderdeel te maken van regionaal beleid, omdat de vraagstukken bij de 
individuele gemeenten zeer vergelijkbaar zijn. Gesprekken daarover vinden inmiddels plaats.

5 aanname op basis van gegevens in de Klimaatmonitor 2020

28

Opzetten Serviceloket Zakelijk Zuiniger, een service-instrument ter ondersteuning van 
het bedrijfsleven

Gemeenten in de Duin- en Bollenstreek zetten gezamenlijk Serviceloket Zakelijk Zuiniger op 
(het transitieloket voor het mkb in de bollenstreek). Het loket ondersteunt bedrijven en 
ondernemers bij de energietransitie, bijvoorbeeld door een beter gebruik van landelijke 
subsidies door ondernemers te stimuleren. Ook zorgt het loket voor een betere regionale 
samenwerking tussen vragende en leverende bedrijven voor de energietransitie en 
stimuleert het loket samenwerking van bedrijven op bijvoorbeeld bedrijventerreinen of op 
sectorniveau (Greenport Duin- en Bollenstreek).
Het totale budget voor dit project is € 400.000 voor de periode najaar 2022 tot zomer 2024. 
Daarvan wordt 50% bijgedragen door de partners van het Serviceloket Zakelijk Zuiniger en 
50% door de provincie in het kader de regeling MKB-deals.

Uitvoering doelgroepgerichte campagnes via het serviceloket

Via het Serviceloket Zakelijk Zuiniger zullen we doelgroepgerichte, klein- en grootschalige 
campagnes ontwikkelen om zoveel mogelijk bedrijven aan te zetten tot het nemen van 
maatregelen. Dit doen we volgens de systematische aanpak van “kennis en bewustwording, 
urgentiebesef, handelingsperspectief, actief aanzetten tot handelen, samen handelen”. 
Daarbij streven we er ook naar om het “leverende” en het “vragende” bedrijfsleven van de 
regio zoveel mogelijk met elkaar te verbinden voor de uitvoering van activiteiten, als 
bijdrage aan de lokale economie.

29

Duurzame gebiedsontwikkeling
Voor het mogelijk maken van duurzame gebiedsontwikkeling en nieuwbouw is een integrale 
benadering nodig. De gemeente heeft hierbij een regisserende rol en verbindt betrokkenen bij het 
stellen van de juiste doelen. Hiervoor passen we instrumenten toe zoals de methode DGO 
(Duurzame Gebiedsontwikkeling) en de Gemeentelijke Praktijk Richtlijn (GPR) Gebouw. Deze 
methoden kijken breder dan de energievraagstukken. Zo zijn de thema’s mobiliteit, water & 
klimaatadaptatie, materiaalgebruik, groen & biodiversiteit en gezondheid & welzijn ook stukjes van 
de puzzel.

Methodes voor duurzaamheidsprestatie
Duurzame Gebiedsontwikkeling (DGO)

De methode DGO is in 2019 tot stand gekomen om bij ieder nieuwbouwproject toe te 
passen. Hiermee wordt bij een project het gesprek gefaciliteerd tussen de betrokkenen. Zo 
kunnen gemeente en ontwikkelaar(s) gezamenlijke ambities vaststellen. Daarnaast heeft 
het een controlerende en toetsende functie na realisatie, om te monitoren of de doelen zijn 
behaald.

De methode wordt o.a. toegepast bij de ontwikkeling van Nieuw Boekhorst. In dit traject 
wordt actief gezocht naar verbeteringen voor de DGO. Zo wordt de methode vanuit de 
praktijk doorontwikkeld. En zo kan hij meegroeien met de ontwikkelingen op het gebied 
van  duurzaamheid.

Gemeentelijke Praktijkrichtlijn Gebouw (GPR)

GPR gebouw meet en beoordeelt de duurzaamheidsprestatie van nieuwbouw. Een GPR-
berekening neemt hierbij energie, milieu, gezondheid, gebruikskwaliteit en 
toekomstwaarde onder de loep. Met deze methode wordt duidelijk wat de 
verbetermogelijkheden zijn. Een GPR-score is een cijfer op een schaal van 1 tot 10. Met 
een GPR-score van 6 of hoger voldoet een gebouw aan de minimum eisen in het 
Bouwbesluit.

Aandachtspunten
De invloed van nieuwe woningen

Voor nieuwbouw is aardgas geen optie meer. Toch zien we tegengestelde ontwikkelingen 
op het gebied van energie besparen. Als woningen ‘Nul op de Meter’ (NoM) gebouwd 
worden neemt de energievraag door nieuwbouw niet toe. Dit type woningen zijn op 
jaarbasis zelfvoorzienend in hun energievraag doordat zij standaard zonnepanelen op het 
dak hebben, soms aangevuld met zonneboilers en in hun warmte voorzien met een 
warmtepomp. Als nieuwbouw geen NoM woningen betreft, maar bijvoorbeeld ‘Bijna 
energieneutraal’ (BENG) zijn, dan neemt de energievraag wel toe. Dit betekent een 
aanvullende opgave voor het energieneutraal maken van de gemeente.

30

Energiearmoede
Een onderzoek van TNO6 laat zien dat ongeveer 550.000 huishoudens in Nederland te maken 
hebben met energiearmoede. Voor de gemeente Teylingen is dat ongeveer 3% van de huishoudens 
(TNO, september 2021). Door de aanhoudende stijging van de energieprijzen ligt dit percentage 
huishoudens waarschijnlijk hoger. Zij hebben hoge energiekosten of wonen in een minder goed 
geïsoleerd huis en hebben een relatief laag inkomen.

Gemeente  Aantal huishoudens
Teylingen 

 575 

Percentage 
 2.99% 

(dit percentage is gebaseerd op cijfers van het CBS (rapport TNO, september 2021)) 

Regelingen vanuit het Rijk die door de gemeente worden uitgevoerd
Het Rijk heeft verschillende regelingen ingesteld om huishoudens die door de stijgende 
energieprijzen in de knel zijn geraakt tegemoet te komen. Naast de generieke verlaging op de 
energiebelasting, zijn er regelingen die via de gemeente worden uitgekeerd of uitgegeven.

Eenmalige energietoeslag voor huishoudens met lage inkomens 

Dit gaat om een eenmalige tegemoetkoming van € 1.300. Deze regeling wordt in de 
gemeente Teylingen uitgevoerd door ISD Bollenstreek. Zij betalen dit bedrag in 6 termijnen 
uit aan huishoudens met een gezinsinkomen wat maximaal 120% van de bijstandsnorm is. 
Dit betekent vier termijnen van € 200 en twee termijnen van € 250. De eenmalige toeslag 
wordt automatisch uitgekeerd aan inwoners die recht hebben op de categoriale bijzondere 
bijstand. Huishoudens met een laag inkomen die geen recht hebben op de categoriale 
bijstand kunnen via ISD Bollenstreek een aanvraag doen voor deze tegemoetkoming.

Specifieke uitkering ter bestrijding van energiearmoede

Het kabinet heeft 150 miljoen beschikbaar gesteld waarmee gemeenten huishoudens in 
energiearmoede kunnen ondersteunen. De hoogte van de uitkering per gemeente is naar 
rato via een verdeelsleutel vastgesteld. Met deze specifieke uitkering kunnen gemeenten 
zelf een aanpak opstellen om de huishoudens in energiearmoede te ondersteunen.

Voor de gemeente Teylingen ontwikkelt het domein Maatschappelijke Ontwikkeling deze 
aanpak. Energiearmoede vraagt, net als de gehele energietransitie, om een integrale 
benadering in de (werk)organisatie en uitvoering. Omdat het een armoedevraagstuk is ligt 
de aanpak van energiearmoede primair bij het domein Maatschappelijke Ontwikkeling. 
Team Energie is op inhoud aangehaakt en adviseert op de uitvoering van de 
energiearmoede-aanpak.

Voor deze aanpak wordt de samenwerking gezocht met de lokale woningcorporatie Stek. 
Uit onderzoek van het TNO blijkt namelijk dat 75% van de huishoudens die in 
energiearmoede leven, in een corporatiehuurwoning woont.

6 De Feiten over energiearmoede in Nederland: Inzicht op Nationaal en Lokaal Niveau (TNO, september 2021)

31

De aanpak richt zich op energiebesparend gedrag en op energiebesparende maatregelen. 
Via een wijkgerichte aanpak gaat een bespaardienst wijken in. Deze bespaardienst 
adviseert de bewoners van corporatiewoningen op het gebied van energiebesparend 
gedrag. Tegelijkertijd kunnen zij, met toestemming van de bewoner, direct kleine 
energiebesparende maatregelen uitvoeren, zoals ledlampen en radiatorfolie. Voor de 
uitvoer van deze aanpak wordt samengewerkt met een uitvoerende partij, energiecoaches 
en een ROC (Regionaal opleidingscentrum). Naar verwachting gaat de aanpak in Q4 van 
2022 van start. De besteding van deze middelen voor de gemeente moet uiterlijk 1 mei 
2023 zijn afgerond.

Kosten: We reserveren de door het Rijk vrijgemaakte SPUK-middelen met een 
totaalbedrag van € 150.046 voor 2022 en 2023. 

Additionele middelen

In de Kamerbrief van 11 maart 2022 heeft het kabinet € 150 miljoen extra beschikbaar 
gemaakt voor energiebesparende maatregelen in huur- en koopwoningen. Dit bedrag wordt 
samengevoegd met de € 68,5 miljoen die in het Nationaal Isolatieprogramma beschikbaar 
is gesteld. Om zowel huishoudens in energiearmoede te ondersteunen, als de opstap naar 
een meer structurele aanpak van isolatie te maken, worden de middelen verdeeld op basis 
van verschillende criteria. De € 150 miljoen wordt verdeeld op basis van het aantal 
huishoudens in energiearmoede conform het onderzoek van TNO. De € 68,5 miljoen voor 
de lokale isolatieaanpak wordt verdeeld op basis van het bouwjaar van woningen.

In juni 2022 zijn we geïnformeerd over de hoogte en de voorwaarden van de tweede 
tranche. Hierbij is aanvullend € 255.807 toegewezen voor de bestrijding van 
energiearmoede. Voor de besteding wordt gekeken naar een meer structurele aanpak om 
energiearmoede te beperken, bijvoorbeeld door middel van spouwmuurisolatie, een 
witgoedregeling of de collectieve inkoop van energie.

32

6. Communiceren en participeren
Communicatie en participatie dragen in eerste instantie bij aan het behalen van de inhoudelijke 
doelen van het programma en koppelen we daarom vooral aan de inhoud van de projecten. Maar 
sommige communicatieprojecten zijn op alle projecten van toepassing.

Communicatie doelen en kaders 
Een belangrijk ‘integraal’ doel van communicatie is inzicht bij alle belanghebbenden (ook de 
inwoners) in de samenhang tussen de projecten in dit uitvoeringsprogramma. Hiervoor wordt een 
kernboodschap opgesteld die in onze communicatie-uitingen gebruikt wordt.

Daarnaast moeten we communiceren over onze plannen en nieuwe ontwikkelingen. Om 
verwachtingen te managen, verantwoording af te leggen, transparant te zijn over wat we als 
gemeente doen. Een belangrijk doel van communicatie is daarnaast mensen in beweging krijgen. 
Op dit moment gaat dat met name om energie besparen en isoleren. Een campagne om mensen in 
beweging te brengen wordt beschreven onder hoofdstuk 1.

Het spreekt voor zich dat we ons houden aan de algemene uitgangspunten voor communicatie van 
HLTsamen en de overheid. Denk aan eisen als begrijpelijkheid en toegankelijkheid. We gebruiken 
onze vakkennis om alle inwoners met verschillende denk- en communicatiestijlen te bereiken. Dus 
we zullen een boodschap op verschillende manieren (teksten, plaatjes, video, etc) en via 
verschillende kanalen verspreiden. Dus multimediaal, waarbij de middelen en kanalen elkaar 
versterken.

Dat we communiceren in en over een transitie betekent iets voor de toon van onze communicatie. 
Dit zijn onze richtlijnen:
We zijn eerlijk over de onzekerheden en dilemma’s die nu eenmaal bij een transitie horen;
We zien inwoners, ondernemers en maatschappelijke organisaties als partners met wie we samen 
optrekken in de energietransitie.

Participatie doelen en kaders 
De energietransitie heeft veel invloed op het leven van bewoners en zij hebben er zelf ook een 
grote rol in. Het is dus logisch dat zij zeggenschap krijgen. Participatie is daarom een belangrijk 
onderdeel van ons proces, zeker voor de warmtetransitie en grootschalige opwek van elektriciteit. 
Voor beleid en plannen die beter aansluiten op wat nodig is in de samenleving maar ook voor meer 
betrokkenheid van mensen die zelf ook een rol hebben. We willen daarom experimenteren met 
vormen van participatie, zoals het burgerberaad.

We werken in lijn met het participatiebeleid van de gemeente dat nog vastgesteld moet worden en 
maken gebruiken van de toolbox die de gemeente voor participatie beschikbaar heeft. Als een 
participatieproject grote invloed heeft in het proces zorgen we voor een projectopdracht waar de 
raad over kan beslissen.

We zorgen bovendien dat we naast de koplopers ook de middengroepen bereiken en op den duur 
ook de laatbloeiers; door verschillende vormen naast elkaar aan te bieden, bijvoorbeeld door 
flitspeilingen, swipocratie, bijeenkomsten en door naar de mensen toe te gaan via 
straatgesprekken of buurtteams.

33

Inzet communicatieadviseur 
Voor onderstaande projecten is inzet van een communicatieadviseur nodig. Voor 2023 en 2024 is 
hierin nog niet voorzien. Er is geen structureel budget of formatie. De uitvoering van de campagne 
(onder het hoofdstuk energie besparen) is wel al begroot.

Kosten: We reserveren voor 2023 € 25.000 voor een communicatieadviseur.

Wat gaan we doen? 
Expertgroep opzetten

Er zijn in de gemeente veel inwoners die zich verdiept hebben in de energietransitie. Zij 
hebben bijvoorbeeld als koploper ervaring in het verduurzamen van hun eigen huis of zijn 
beroepsmatig betrokken. Deze groep koplopers heeft zijn kennis al vaker aangeboden en 
daarom willen we hun energie bundelen in een HLT-brede expertgroep. We nodigen hen uit 
en zetten in samenspraak met hen een structuur op en maken heldere afspraken over hun 
werkwijze en invloed. Het is participatie op het niveau van samen denken. De expertgroep 
kan ingezet worden op verschillende projecten van de energietransitie, zoals de 
energiebesparingscampagne (hoe denkt u dat uw medebewoners het beste geholpen kunnen 
worden? hoofdstuk 1) of bij het uitwerken van de warmtescenario’s (hoofdstuk 2).

Kosten: We reserveren € 1.500 per jaar. De ambtelijke inzet is voorzien.

Kennis bij de gemeenteraad vergroten

De materie is complex, ontwikkelingen volgen elkaar snel op en wetgeving verandert. Het is 
daarom belangrijk om raadsleden goed aangehaakt te houden bij de energietransitie.  
Hiervoor willen we verschillende instrumenten inzetten, zoals een periodieke nieuwsbrief, 
HLTsamen radenbijeenkomsten over algemene ontwikkelingen en gemeente specifieke 
presentaties.

Kosten: De benodigde ambtelijke inzet is voorzien. Verdere kosten zijn niet aan de orde.

Vergroten kennis bij jongeren

We vinden het belangrijk dat de energietransitie ook bij jongeren leeft. We stimuleren en 
ondersteunen bijvoorbeeld scholen om met de energietransitie aan de slag te gaan in hun 
curriculum. Zodat leerlingen zich bewust worden van de opgave en geïnteresseerd raken als 
de vakmensen van de toekomst. 

Kosten: We reserveren € 3.000 voor zowel 2023 en 2024. De ambtelijke inzet is voorzien.

Peilingen via digipanel

Om regelmatig te peilen hoe inwoners in de energietransitie staan, wat zij vinden en welke 
acties zij nemen, doen we onderzoek via het digipanel.

Kosten: We reserveren € 3.500 voor onderzoek per jaar voor het digipanel.

34

7. Monitoring
Dit uitvoeringsprogramma geeft met de kennis van nu invulling aan de opgaven uit de LES en 
TVW. De energietransitie is een maatschappelijke opgave die constant in ontwikkeling is. Daarom 
is het van belang dat we monitoren en bijsturen.

Een belangrijk startpunt hierin is de basis aan informatievoorziening op orde krijgen en inzichtelijk 
maken wat de huidige situatie is. Voor de RES-regio is een monitoringstool ontwikkeld waarmee we 
inzicht krijgen in hoeverre we onze regionale doelen bereiken. Samen met taakveld Data krijgen 
we grip op onze lokale doelen.

Projectmonitoringstool

Als pilot gaan we in samenwerking met team Data gedreven werken een instrument 
ontwikkelen waarmee de energietransitie lokaal kan worden gemonitord. Hierbij brengen we 
de relevante en kritieke indicatoren in kaart. Op basis hiervan kan dan worden gestuurd op 
de doelstellingen. Op deze manier verwachten we tijdig te kunnen (bij)sturen wanneer 
nodig. Ook willen we verkennen welke kansen data biedt en inspelen op die kansen om 
integraal en gebiedsgericht de warmtetransitie vorm te geven.

Kosten: We maken een reservering van € 5.000 per jaar voor de opzet, doorontwikkeling en 
het actueel houden van de monitoringstool. De ambtelijk inzet met team Data gedreven 
werken is voorzien.

Evaluatie

In 2024 gaan we het uitvoeringsprogramma evalueren en stellen we op basis van de 
evaluatie het uitvoeringsprogramma bij voor de opvolgende jaren.

35

8. Bestuurlijk en ambtelijk verantwoordelijk
De energietransitie is van ons allemaal en dat betekent ook dat er op verschillende plekken in onze 
organisatie aan de energietransitie wordt gewerkt. Dit uitvoeringsprogramma laat de verschillende 
opgave waarvoor onze gemeente staat goed zien. Het wordt steeds meer een integraal onderdeel 
van bestaand werk, afdelingen en portefeuilles. De energietransitie vraagt daarmee om een 
integrale aansturing, iets wat binnen de huidige organisatie niet vanzelfsprekend is. In de 
begroting hebben we daarom financiële ruimte gereserveerd om een programmamanager aan te 
kunnen trekken.

Ook bestuurlijk zijn de verschillende wethouders verantwoordelijk voor de energietransitie binnen 
hun eigen portefeuilles en is één van de wethouders verantwoordelijk om ook de bestuurlijke 
integraliteit te waarborgen. In onderstaand schema geven we de bestuurlijke en ambtelijke 
verantwoordelijkheid weer;

Onderdeel
Energie besparen

Portefeuille
Energietransitie

Warmtetransitie

Energietransitie

Zonnepanelen op daken

Energietransitie

Zonnevelden en/of 
windturbines
Verduurzamen eigen en 
maatschappelijk vastgoed
Duurzame mobiliteit

Energietransitie

Vastgoed

Mobiliteit

Verduurzamen bedrijfsleven

Economie

Duurzame gebiedsontwikkeling

Energiearmoede 

Ruimtelijke 
Ontwikkeling
Armoedebeleid

Communiceren en participeren

Energietransitie

Monitoring

Energietransitie

Team
Beleid en 
Advies
Beleid en 
Advies
Beleid en 
Advies
Beleid en 
Advies
Beleid en 
Advies
Beleid en 
Advies
Beleid en 
Advies
Planvorming

WMO en 
Participatie
Beleid en 
Advies
Beleid en 
Advies

Cluster
Duurzaamheid en 
Energie
Duurzaamheid en 
Energie
Duurzaamheid en 
Energie
Duurzaamheid en 
Energie
Grondzaken en 
Vastgoed
Mobiliteit

Economie

Planvorming

WMO en 
Participatie
Duurzaamheid en 
Energie
Duurzaamheid en 
Energie

36

9. Rol van de gemeente
De gemeente heeft verschillende rollen te vervullen in de energietransitie. Afhankelijk van het 
vraagstuk kan de rol per project verschillen. Zo is er op het gebied van energiebesparing en 
zonnepanelen op daken veel meer inzicht in de mogelijkheden dan bijvoorbeeld voor de 
warmtetransitie. Voor de gemeente onderscheiden we momenteel vier rollen:

1. Faciliterende rol: Lokale initiatieven kunnen een grote bijdrage leveren aan de ambities en 

doelen van de gemeente. Maar om van de grond te komen zijn ze vaak gebaat bij 
ondersteuning van de gemeente. Bijvoorbeeld ondersteuning in het proces of bij de 
communicatie. Ook kan de gemeente haar netwerk inzetten om samenwerking te 
faciliteren. 

2. Stimulerende rol: Een belangrijk onderdeel van de energietransitie is het stimuleren van 

bewoners en ondernemers om (energiebesparende) stappen te zetten. Met behulp van 
(rijks)subsidies, garanties, borgstellingen en/of leningen kunnen initiatieven ondersteund 
worden om tot ontwikkeling of realisatie te komen. Bij het merendeel van projecten heeft 
de gemeente deze rol. Bijvoorbeeld bij het uitvoeren van een bouwjarenaanpak of het 
stimuleren van zon op dak bij VvE’s. De gemeente pakt deze rol ook door een duidelijk 
handelingsperspectief te bieden.

3. Samenwerkingsrol: Soms is samenwerking met andere partijen nodig. Bijvoorbeeld met 
private partijen, overheden of nutsbedrijven. Hierbij hebben de partijen een gezamenlijk 
belang en kunnen zij efficiënter opereren. Het kan bijvoorbeeld gaan om samenwerking 
met commerciële partijen in onderzoek naar energiebronnen of intergemeentelijke 
samenwerking voor energiebesparingsacties. Maar ook kan de gemeente een 
minderheidsaandeel nemen in projecten.

4. Eigenaarsrol: De energietransitie is nog niet volledig geland in onze gemeente. Dit betekent 

dat voor bepaalde projecten vanuit de markt weinig of geen interesse is. Hierbij neemt de 
gemeente opgaves voor eigen rekening. Dit kan uiteenlopen van (deelname in) risicovolle 
ontwikkeling, tot (deelname in) exploitatie of het volledig inrichten en exploiteren van een 
gemeentelijk energieproject of- bedrijf. Dit alles volledig in eigen regie.

Om een project op te starten wordt een projectopdracht opgesteld. Hierin worden de contouren 
van het project beschreven, met wie wordt samengewerkt, hoe het project wordt uitgevoerd, welke 
kosten en baten er zijn en wat de planning is. Op basis hiervan wordt bepaald welke rol de 
gemeente vervult. Deze rol kan veranderen als blijkt dat dat nodig is.

37

Postbus 149
2215 ZJ Teylingen
T 14 0252
gemeente@teylingen.nl

10. Begroting 2022-2024
Het uitvoeringsprogramma heeft een doorlooptijd van 5 jaar. We hebben de begroting tot en met 2024 afgestemd 
op de huidig beschikbare gelden. Het ligt voor de hand dat de bijdrage vanuit het Rijk voor de energietransitie zal 
toenemen. Wanneer extra geld beschikbaar komt verhogen we de intensiteit van het programma. Ook komen er 
steeds nieuwe subsidieregelingen vanuit Rijk of provincie beschikbaar. Als subsidieregelingen aansluiten op ons 
uitvoeringsprogramma en bijdragen aan onze doelstellingen maken we hier gebruik van. Omdat het nu niet 
bekend is wanneer en welke regelingen beschikbaar komen, is en blijft het uitvoeringsprogramma een dynamisch 
programma. Door het continu monitoren van onze doelstellingen en het jaarlijks bijstellen van het 
uitvoeringsprogramma, stellen we ook de begroting jaarlijks bij.

Projectbegroting Teylingen

2022

2023

2024

Uitgaven Inkomsten  Uitgaven Inkomsten Uitgaven Inkomsten

Energie besparen
Campagne energie besparen
Bouwjaren aanpak
Ondersteunen Lokale 
initiatieven
Ondersteunen VvE's
Doelgroepen afwegingskader 
ontwikkelen
Handelingsperspectief 
ontwikkelen
Doorontwikkelen 
energiecoaches
Ontwikkelen aanpak hybride 
warmtepomp
Warmtetransitie
Warmtescenario's uitwerken
Pilot burgerberaad
Zon op daken
Algemene inkoopactie
Energiecoöperaties 
ondersteunen
Overige dakprojecten en 
onderzoek 
Zonnevelden en/of windturbines
Van zoekgebieden naar 
zoeklocaties
Nader onderzoek zon langs 
infrastructuur
Beleid lokaal eigendom
Opstellen RES 2.0
Communiceren en participeren
Expertgroep opzetten
Vergroten kennis bij jongeren
Peilingen via digipanel
Integrale thema’s

€ 15.000 
€ 17.500 

€ 20.000 
€ 6.000 

€ 3.000 

€ 18.000 

 
€ 37.500 

 

€ 7.000 

€ 50.000 

 
€ 1.500
€ 3.000
€ 3.500
 

  

 

 

  

 

 

€ 25.000 
€ 35.000 
€ 30.000

€ 20.000 

€ 10.000 

€ 10.000 

€ 25.000

€ 22.500 
€ 5.000 

€ 7.000 

€ 25.000 

€ 15.000 
€ 36.960 

€ 1.500
€ 3.000
€ 3.500

€ 25.000 
€ 35.000 
€ 30.000 

€ 20.000 

€ 10.000 

€ 10.000 

€ 17.500 
€ 5.000 

€ 7.000 

€ 36.960 

€ 1.500
€ 3.000
€ 3.500

Aanpak energiearmoede (MO)

Monitoringstool (Taakveld Data)
MKB transitieloket (Economie)
Additionele formatie
Programma manager 
Energietransitie (s12, 0,5fte)
Adviseur communicatie
Projectmedewerker 
Energietransitie (s9, 1fte)
Projectmedewerker 
Energietransitie (s9, 1fte)
Middelen
Gemeentelijke begroting
Bijdrage Rijk uitvoering 
klimaatakkoord
Bijdrage Rijk t.b.v. 
Energiearmoede
Resultaat overheveling
Totaal

€ 5.000 
€ 27.500 

€ 27.500 

€ 25.000
€ 39.000 

€ 39.000 

€ 
405.853 

€ 27.500 
 

 

€ 19.500 

€ 19.500 

 
 
  

 
€ 250.000 

€ 405.853

€ 5.000 

€ 27.500 

€ 39.000 

€ 39.000 

€ 250.000
€ 192.070

€ 250.000
€ 70.000

€ 654.103

€ 655.853

€ 437.460

€ 1.750
€ 443.820

€ 315.210

€ 6.360
€ 320.360

11. Planning 
Voor de uitvoerbaarheid van het programma hebben we in de planning rekening gehouden met beschikbare 
ambtelijke capaciteit en gelden. Wanneer extra gelden beschikbaar komen kunnen we onze ambtelijke capaciteit 
vergroten en meer projecten gelijktijdig oppakken of de intensiteit van de projecten vergroten. Voor de planning 
geldt ook dat we deze tussentijds kunnen bijstellen wanneer de situatie daarom vraagt.

2022

2023

2024

Q3 Q4 Q1 Q2 Q3 Q4 Q1 Q2 Q3 Q4

Project

Energie besparen
Campagne energie besparen
Bouwjarenaanpak
Ondersteunen lokale initiatieven
Ondersteunen VvE’s
Ondersteunen inwoners met laaginkomen bij isolatie
Doelgroepen-afwegingskader ontwikkelen
Handelingsperspectief ontwikkelen
Doorontwikkelen energiecoaches
Evalueren financiële instrumenten
Regeling eenmalige subsidie energiebesparende acties
Ontwikkelen aanpak hybride warmtepomp
Warmtetransitie
Warmtescenario’s uitwerken
Pilot burgerberaad

39

Zon op daken
Algemene inkoopacties
Stimuleren zonnepanelen op daken van VvE’s
Woningcorporatie en particuliere (ver)huurders
Energiecoöperaties ondersteunen
Overige dakprojecten & onderzoek
Zonnevelden en/of windturbines
Van zoekgebieden naar zoeklocaties
Lobby zon langs spoor
Nader onderzoek zon langs infrastructuur
Opstellen RES 2.0
Beleid lokaal eigendom
Beleid kleine windturbines
Communiceren en participeren
Expertgroep opzetten
Kennis bij gemeenteraad vergroten
Vergroten kennis bij jongeren
Peilingen via digipanel
Monitoring
Project monitoringstool
          Legenda

Voorbereiding

Uitvoering

40

