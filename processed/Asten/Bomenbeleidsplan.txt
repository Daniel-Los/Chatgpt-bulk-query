 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Bomenbeleidsplan 

- Module Beschermwaardige 
bomen 

Gemeente Asten 

 
 
 
 
 
 
 
 
 
 
 
 
 
Colofon: 
 
 
Opgesteld door: 

 

Gemeente Asten 
Koningsplein 3 
Asten 
 
 
Auteurs: 
-  R. Schleedoorn, Gemeente Asten, beleidsmedewerker afdeling Openbare 

Werken, sectie Groen, Natuur en Landschap 

-  E. Rutten-Maas, Bureau GroenInZicht 
 
 
Datum: 
November 2005 
 
 
 

 

Samenvatting 
 
In 1996 is door de gemeente Asten een lijst met markante bomen opgesteld, 
vastgelegd in de notitie “Beeldbepalende en monumentale bomen” met als doel het 
voortbestaan van deze bomen juridisch en planologisch veilig te stellen. De lijst 
bevat zowel bomen in gemeentelijk als particulier eigendom. Op deze lijst staan ook 
bomen die op de nationale monumentenlijst zijn opgenomen door de 
Bomenstichting. Deze nota “Beeldbepalende en Monumentale Bomen” is door de 
gemeenteraad op 24 september 1996 vastgesteld.  
 
De afgelopen jaren is aandacht besteed aan de bescherming van de bomen. Tot op 
heden is de bescherming juridisch geregeld via de kapverordening en wordt 
verwezen naar de lijst in artikel 4.5.2 van de APV. De beeldbepalende bomen zijn 
echter niet planologisch beschermd. Tevens blijken de gehanteerde criteria niet 
duidelijk en makkelijk hanteerbaar waardoor bepaalde bomen niet op de lijst zijn 
opgenomen, terwijl deze bomen wel noemenswaardig zijn.  
 
Het huidige beleid wordt geactualiseerd met als doel: 
  beschermwaardige bomen in gemeentelijk eigendom planologisch te 

beschermen; 

  duidelijke criteria waarin onderscheid wordt gemaakt tussen de verschillende 

categorieën beeldbepalende bomen 

  
Op basis van de nieuwe duidelijke criteria worden binnen de gemeente Asten de 
volgende categorieën bomen onderscheiden: 
•  Monumentale boom: voldoet aan alle basiscriteria en aan specifiek criterium II 

met betrekking tot monumentale waarden in het bijzonder (zie paragraaf 2.3.2);  

•  Waardevolle boom: voldoet aan alle basiscriteria en aan een van de specifieke 

criteria waarbij de boom van grote ruimtelijke betekenis is, of hoge ecologische 
waarden vertegenwoordigt of dendrologisch gezien interessant is; 

•  Toekomstboom: de boom heeft qua standplaats en soort de potenties om 

tenminste uit te groeien tot een waardevolle boom, voldoet aan basiscriterium, 
één van de specifieke criteria en behoort tot de duurzame boomsoorten.  

Bovengenoemde bomen zijn op kaart aangegeven en verwerkt in de lijst 
beschermwaardige bomen inclusief foto en een kaart van de standplaats. 
 
De beschermwaardige bomen worden op de volgende 3 manieren beschermd, 
namelijk: 
1.  Feitelijke bescherming: bijzondere status;  
2.  Juridische bescherming: opname in het bestemmingsplan (indien het een 

gemeenteboom betreft) en de APV; 

3.  Fysieke bescherming: voorschriften voor bescherming tegen fysieke 

beschadiging. 

 
 
 
 

 

 

Inhoudsopgave  
 
 

 

1.    

2.     

2.1  

2.2 

2.3 
2.3.1 
2.3.2 

2.4 

Samenvatting............................................................................... 1 

Inleiding ................................
................................................
................................................................
................................................................
................................................................
................ 3333    
................
................................
................................
................................
................................
................................
................................
................................
................................
................

Beschermwaardige bomen ................................
................................................................
................................................................
............................................ 4444    
................................
................................
................................
................................
................................
................................

Huidig beleid ....................................................................................................................... 4 

Doelstelling .......................................................................................................................... 4 

Aanscherpen van criteria ............................................................................................... 4 
Basiscriteria ......................................................................................................................... 4 
Specifieke kenmerken ..................................................................................................... 6 

Selectie beschermwaardige bomen ........................................................................... 6 

3    

Bescherming en stimuleringsregelingen ................................
................................................................
.................................... 8888    
................................
................................
................................
................................

3.1 
3.1.1 
3.1.2 
3.1.3 

3.2 
3.2.1 
3.2.2 
3.2.3 
3.3 

Bescherming ....................................................................................................................... 8 
Feitelijke bescherming .................................................................................................... 8 
Juridische bescherming................................................................................................... 8 
Fysieke bescherming ....................................................................................................... 9 

Regelingen ......................................................................................................................... 11 
Vaktechnische ondersteuning..................................................................................... 11 
Financiële ondersteuning ............................................................................................. 11 
Educatie .............................................................................................................................. 11 
Conclusie ............................................................................................................................ 12 

4    

Aanbevelingen ................................
...............................................................
................................................................
................................................................
............................... 13131313    
...............................
................................
................................
................................
................................
................................
................................
...............................

Literatuurlijst 
 
BIJLAGEN 

Bijlage 1:  ................................. Overzichtskaart  beschermwaardige bomen 

Bijlage 2:  .................................................... Lijst beschermwaardige bomen 

Bijlage 3:  .................................Lijst af te voeren beschermwaardige bomen 

Bijlage 4:  ............................... Criteria t.b.v. nationale monumentale bomen 

Bijlage 5: .... Voorstel “ beschermwaardige bomen in het bestemmingsplan”  

 

 

Inleiding 

1. 
Bomen vormen belangrijke beeldbepalende elementen en zijn van belang voor de 
herkenbaarheid en identiteit van de plek waar ze staan. Met name volgroeide 
bomen leveren hieraan een belangrijke bijdrage. Bijvoorbeeld omdat ze 
uitzonderlijk oud zijn, omdat ze bij een speciale gelegenheid zijn geplant of omdat 
ze zeldzaam zijn. Op een aantal plekken in de gemeente Asten, zoals in het 
centrum, is nauwelijks ruimte voor groene aankleding. Juist op deze plekken 
vormen de oude bomen belangrijke beeldbepalende elementen. Hiervoor is 
bescherming nodig en daarom krijgen deze bomen de status “beschermwaardige 
boom”. 
 
 
In hoofdstuk 2 wordt het huidige en nieuwe beleid ten aanzien van de Astense 
beschermwaardige bomen verwoord. Ook wordt omschreven aan welke criteria een 
boom moet voldoen om de status “beschermwaardige boom” te krijgen. Daarnaast 
wordt omschreven hoe de lijst met beschermwaardige bomen wordt vastgesteld en 
hoe deze actueel wordt gehouden. Hoofdstuk 3 geeft een overzicht van de 
manieren waarop de gemeente Asten bescherming regelt. In de bijlagen worden 
alle beschermwaardige bomen beschreven en op kaart aangeduid.  
 

Foto van een 90 jarige  beuk (Fagus 
sylvatica) in de Wilhelminastraat, 
opgenomen op de nationale 
monumentenlijst. 

 

3 

 

2.   Beschermwaardige bomen 
 
2.1  

Huidig beleid 

In 1996 is door de gemeente Asten een lijst met markante bomen opgesteld, 
vastgelegd in de notitie “Beeldbepalende en monumentale bomen” in de kernen van 
de gemeente Asten. Doel van deze notitie was het voortbestaan van deze bomen 
juridisch en planologisch veilig te stellen. De lijst bevat zowel bomen in 
gemeentelijk als particulier eigendom. Op deze lijst staan ook bomen die op de 
nationale monumentenlijst zijn opgenomen door de Bomenstichting. Deze nota 
“Beeldbepalende en Monumentale Bomen” is door de gemeenteraad op 24 
september 1996 vastgesteld.  
 
 
De afgelopen jaren is aandacht besteed aan de bescherming van de bomen. Tot op 
heden is de bescherming juridisch geregeld via de kapverordening en wordt 
verwezen naar de lijst in artikel 4.5.2 van de APV. De beeldbepalende bomen zijn 
echter niet planologisch beschermd. Tevens blijken de gehanteerde criteria niet 
duidelijk en makkelijk hanteerbaar waardoor bepaalde bomen niet op de lijst zijn 
opgenomen, terwijl deze bomen wel noemenswaardig zijn. Een belangrijk onderdeel 
zijn bomen die de potentie hebben om beschermwaardig te worden, maar in de 
huidige situatie niet afdoende worden beschermd. 
 
2.2 

Doelstelling 

Het huidige beleid wordt geactualiseerd met als drieledig doel: 
  duidelijke criteria waarin onderscheid wordt gemaakt tussen verschillende 

categorieën beeldbepalende bomen; 

  evaluatie en eventueel bijstelling van het huidig beleid ten aanzien van de mate 

van bescherming, de beperkingen die daarbij aan eigenaren worden opgelegd en 
de inspanningen die de gemeente verricht om eigenaren tegemoet te komen;  
  beschermwaardige bomen in gemeentelijk eigendom planologisch beschermen. 
 
2.3 

Aanscherpen van criteria  

Een aantal bomen is door de Bomenstichting op de nationale lijst gezet. De criteria 
voor deze bomen zijn opgenomen in Bijlage 3. Voor de bomen die de gemeente 
Asten zelf op de lijst beschermwaardige bomen benoemt, worden in onderstaande 
paragrafen de criteria vermeld. 
 
2.3.1  Basiscriteria 

Een boom kan de status “beschermwaardige boom” krijgen als hij aan de volgende 
eisen voldoet: 
 
1.  De boom is duidelijk zichtbaar vanaf de openbare weg en beeldbepalend voor 

het karakter van zijn omgeving.  

4 

 

2.  De geschatte leeftijd is hoger dan die van de bomen in de omgeving en de boom 

is bij voorkeur minimaal 35 jaar. (Deze regel geldt echter niet voor 
gedenkbomen, cultuurhistorische waardevolle elementen en bomen die deel 
uitmaken van de hoofdgroenstructuur; deze bomen kunnen met een lagere 
leeftijd toch beschermwaardig zijn); 

3.  De boom mag niet in een onherstelbaar slechte conditie verkeren (d.w.z. de 

bomen moeten in beginsel weer in een redelijke conditie zijn te brengen). 
Volledig verval van de boom mag niet binnen tien jaar te verwachten zijn; 

4.  De boom heeft een dusdanige habitus dat deze karakteristiek is voor de soort, 
of kan zich ( gezien de plantomstandigheden) tot deze karakteristieke habitus 
ontwikkelen (dit geldt met name voor bomen met een ruimtelijke betekenis). 

5 

 

 
2.3.2  Specifieke kenmerken  

 
I. 

 
II. 

Met betrekking tot de ruimtelijke betekenis: 

a.  de boom is (beeld)bepalend voor het karakter van de omgeving (zie 

overzichtstekening, bijlage 1) of 

b.  de boom vormt een onderdeel van een geheel intact zijnde boomgroep of 

uniforme laanbeplanting die een karakteristieke structuur in de kern of 
landschap zichtbaar maakt of  

c.  de boom is een herkennings- / oriëntatiepunt. 

Met betrekking tot monumentale waarde: 

a.  de boom is van een in Asten zeldzame soort, type of hoge leeftijdsklasse 

(minstens 80 jaar) of 

b.  de boom vormt onderdeel van een monumentale omgeving of van een 

cultuurhistorische waardevol(le) object(en) zoals bijvoorbeeld een 
markeringsboom, geplant ter markering van een bijzondere plek zoals een 
gedachteniskapel, een plein of een kruispunt van belangrijke wegen.  

c.  de boom is gedenkboom ter gelegenheid van een belangrijke 

maatschappelijke gebeurtenis of 

d.  de boom is geadopteerd, bijvoorbeeld door de Bomenstichting, een bedrijf of 

een school. 

 

III.  Met betrekking tot meer dan normale ecologische betekenis: 

a.  de boom is onderdeel van een biotoop van (in de omgeving van Asten) 

schaars voorkomende planten- of diersoort; 

b.  de boom vormt een schakel in de ecologische hoofdstructuurvormende 

elementen of neemt in een totaal versteend gebied een positie in die de 
ecologische infrastructuur de functie van “stepping stone” kan vervullen. 

 
IV.  Overige voorwaarden: 

a.  de boom heeft dendrologische waarde (belangrijk als genenreservoir van de 

betreffende soort of type) 

b.  de boom is bijzonder door zijn habitus bijvoorbeeld door uitzonderlijke 

hoogte of dikte, snoeiwijze en dergelijke. 

 
 
2.4 

Selectie beschermwaardige bomen  

De lijst met beschermwaardige bomen is vastgesteld op basis van bovenstaande 
criteria. Door middel van nieuwe inventarisatie is de lijst samengesteld. Binnen de 
gemeente Asten worden de volgende categorieën onderscheiden: 
•  Monumentale boom: voldoet aan alle basiscriteria en aan specifiek criterium II;  
•  Waardevolle boom: voldoet aan alle basiscriteria en aan één van de specifieke 

criteria; 

6 

 

•  Toekomstboom: de boom heeft qua standplaats en soort de potenties om 

tenminste uit te groeien tot een waardevolle boom, voldoet aan basiscriterium 2 
en 3 en één van de specifieke criteria en behoort tot de duurzame boomsoorten.  

 
Bovengenoemde bomen zijn op kaart aangegeven en verwerkt in de lijst 
beschermwaardige bomen inclusief foto. 
 
De lijst wordt op twee manieren geactualiseerd. Iedereen kan bomen aanmelden 
voor plaatsing op de lijst. Dit kan op een willekeurig moment in het jaar gebeuren. 
Eenmaal per jaar worden de aanmeldingen beoordeeld en indien nodig wordt de 
lijst aangepast. Daarnaast vindt 1 keer per 5 jaar of 1 keer per 10 jaar, afhankelijk 
van de categorie, een schouw plaats. Elke boom wordt opnieuw beoordeeld om te 
bezien of deze nog aan de criteria voldoet. Daarnaast wordt gekeken of andere 
bomen voldoen aan de criteria om op de lijst te worden geplaatst. De schouw wordt 
ook gebruikt als monitoringsinstrument. In een korte rapportage wordt vastgelegd 
hoe het met de beschermwaardige bomen gaat en of de beschermingsmethoden 
voldoende werken.   

7 

 

 
3  Bescherming en stimuleringsregelingen 
 
3.1 

Bescherming 

De gemeente Asten beschermt haar beschermwaardige bomen op 3 manieren: 
1.  Feitelijke bescherming: bijzondere status;  
2.  Juridische bescherming: opname in het bestemmingsplan en de APV. ; 
3.  Fysieke bescherming: voorschriften voor bescherming tegen fysieke 

beschadiging.  

 
 
3.1.1  

Feitelijke bescherming 

De belangrijkste bescherming is de waardering die gemeente en burgers hebben 
voor de betreffende bomen en de wil om hier zuinig mee om te gaan. De gemeente 
draagt dit uit door haar beschermwaardige bomen een bijzondere status te geven, 
op te nemen in een lijst en deze bestuurlijk te accorderen. Deze lijst wordt bij 
eigenaren, overige burgers, gemeentelijk personeel en “groene verenigingen” onder 
de aandacht gebracht om ze te wijzen op het “groene kapitaal” dat in hun 
omgeving aanwezig is.   
 
3.1.2 

Juridische bescherming 

Juridische bescherming van bomen kan worden geregeld in de Algemene 
Plaatselijke Verordening en het Bestemmingsplan. Het bestemmingsplan biedt de 
beste bescherming in preventieve sfeer. De boom én zijn groeiplaats worden 
bestemd en daardoor gesignaleerd in de beginfase van nieuwe ontwikkelingen. 
Deze worden immers getoetst aan het bestemmingsplan. Aan de bestemming 
kunnen voorschriften worden gekoppeld. De afdeling “Bouwen Wonen en Milieu”, 
taakveld “Ruimtelijke Ordening en Volkshuisvesting” neemt hierbij een deel van de 
boombescherming over omdat zij vergunningen kunnen weigeren voor maatregelen 
die strijdig zijn met de bestemming “boom” of “groeiplaats boom”.  
 
Aan opname in het bestemmingsplan kleven ook enkele nadelen: 
-  Aanpassing van een vigerend bestemmingsplan is een kostbare en tijdrovende 

zaak; 

-  Om bescherming door middel van het bestemmingsplan goed te regelen moet 

veel gedetailleerde informatie en regelgeving worden vastgelegd; 

-  Opname in het bestemmingsplan betekent beperking van de mogelijkheden en 

vrijheden wat met name door burgers als een probleem kan worden ervaren. 

 
Voorheen zijn beschermwaardige bomen alleen door middel van de A.P.V. 
beschermd en voor bomen in particulier eigendom werkte dit naar tevredenheid. 
Het kapverbod is helder en de gemeente heeft een goed en duidelijk 
instrumentarium in handen om de bomen te behoeden voor kap. Voor burgers 
betekent het een lichte beperking van hun vrijheden waar wel een 
onderhoudsservice tegenover staat. 

8 

 

Bij de beschermwaardige bomen op openbaar terrein is echter enige malen 
gebleken dat deze onvoldoende beschermd zijn als ze niet vooraan in ieder 
planproces in beeld kunnen worden gebracht. Planontwikkeling kan dan nadelige 
gevolgen hebben voor de beschermwaardige boom met als gevolg dat deze 
uiteindelijk toch niet handhaafbaar blijkt.  
Om deze redenen kiezen wij er voor om alleen beschermwaardige gemeentebomen 
te beschermen door middel van opname in het bestemmingsplan. Zodra een 
bestemmingsplanwijziging wordt doorgevoerd, worden de beschermwaardige 
bomen toegevoegd.  
 
Vooralsnog worden alle beschermwaardige bomen beschermd door middel van de 
Algemene Plaatselijke Verordening. Beide middelen dienen goed op elkaar te 
worden afgestemd.   
 
  Algemene Plaatselijke Verordening (APV)  
De APV is gericht op het instandhouden van de bomen. In de APV is vastgelegd dat 
in de gemeente Asten voor beschermwaardige bomen in principe een kapverbod 
geldt. Uitvoering en toetsing gebeuren door de afdeling Openbare Werken.  
 
  Bestemmingsplan 
In het bestemmingsplan wordt elke gemeentelijke beschermwaardige boom op 
kaart aangegeven met de bestemming “groeiplaats boom”. De omvang van de 
groeiplaats betreft de maximaal te bereiken kroondiameter met inbegrip van een 
extra afstand van 2 meter. In de voorschriften worden beschermende bepalingen 
opgenomen. Hierin is onder andere aangegeven dat het verboden is te bouwen 
binnen deze bestemming. Daarnaast wordt een aantal gebruiksverboden 
opgenomen zoals het aanbrengen van kabels, leidingen, drainage en verhardingen. 
Ook het wijzigen van bodemprofiel en/of grondwaterstand wordt niet toegestaan. 
Het uitvoeren van heiwerkzaamheden of het inbrengen van andere voorwerpen in 
de grond is verboden. De exacte uitwerking van deze regeling zal gebeuren door de 
afdeling “Bouwen Wonen en Milieu” (BWM), taakveld  “Ruimtelijke Ordening en 
Volkshuisvesting”, op het moment dat bestemmingsplanwijziging aan de orde is. 
Als bijlage bij deze rapportage is een voorbeeld opgenomen van de gemeente 
Enschede. Zij hanteren een alom gerespecteerde manier van bescherming en 
hebben de waardering van de Bomenstichting gekregen in de vorm van de prijs 
“Beste-bomenidee 2002”. Ook de toetsing zal door de afdeling BWM gebeuren.  
 
3.1.3    Fysieke bescherming 

Beschermwaardige bomen moeten, net als alle overige bomen, worden beschermd 
tegen beschadiging aan de boom zelf en van hun boven- en ondergrondse 
groeiruimte. Op dit moment heeft de gemeente Asten niet de beschikking over een 
aantal standaardvoorwaarden die gelden voor werkzaamheden in de directe 
nabijheid van bomen. Dit is echter wel wenselijk.  
Indien,  bedoeld of onbedoeld, een beschermwaardige boom ernstige fysieke 
beschadiging oploopt biedt de  A.P.V. mogelijkheden tot het stopzetten van de 
betreffende beschadigende maatregelen en het opleggen van een 
instandhoudingsplicht. Als de boom dermate ernstig wordt beschadigd dat de boom 

9 

 

Monumentale 
boom 

Beschermde 
status 
Gemeentelijke 
bomen juridisch 
beschermd in het 
bestemmingsplan 
en alle bomen 
middels A.P.V. 

daardoor afsterft kan een herplantverplichting worden opgelegd, eventueel in 
combinatie met een financiële compensatie. (zie hiervoor ook de module “Basis”, 
paragraaf 4.3.2) 
 
In onderstaande schema is aangegeven welke bescherming voor welke categorie 
van toepassing is. 
 
Categorie 

Compensatie 

Kapvergun
ning 
Kapverbod 
(1) 

Actualisat
ie 
Elke 5 jaar  Bij illegale kap of schade 

dient een boom van 
dezelfde omvang 
herplant te worden of 
gecompenseerd te 
worden volgens de 
methode van de NVTB. 
Schade wordt verhaald 
op de veroorzaker (2) 
Bij illegale kap of schade 
dient een boom van 
dezelfde omvang 
herplant te worden of 
gecompenseerd te 
worden volgens de 
methode van de NVTB. 
Schade wordt verhaald 
op de veroorzaker (2) 
Bij illegale kap of schade 
dient een boom van 
dezelfde omvang 
herplant te worden of 
gecompenseerd te 
worden volgens de 
methode van de NVTB. 
Schade wordt verhaald 
op de veroorzaker. (2) 

Waardevolle 
boom 

Gemeentelijke 
bomen juridisch 
beschermd in het 
bestemmingsplan 
en alle bomen 
middels A.P.V. 

Kapverbod 
(1) 

Elke 5 - 10 
jaar 

Toekomst 
boom 

Elk jaar-
(4) 

Gemeentelijke 
bomen juridisch 
beschermd in het 
bestemmingsplan 
en alle bomen 
middels A.P.V. (3) 

Zonder 
duidelijke 
argumenten 
wordt geen 
kapvergunni
ng 
afgegeven  

 
1.  Bij hoge uitzondering wordt een kapvergunning afgegeven, indien uit een boomtechnisch 

onderzoek blijkt dat de boom niet te handhaven is. 

2.  Bij herplant dient een boom van dezelfde soort in de directe omgeving aangeplant te worden met 
een stamomtrek van minimaal 35 cm. Inkomsten uit compensaties moeten in principe aangewend 
worden ten behoeve van andere beschermwaardige bomen. 

3.  Van Toekomst bomen wordt verwacht dat deze bomen op den duur qua standplaats en soortkeuze 

gaan voldoen aan de criteria voor waardevolle of monumentale bomen. Bescherming van de 
groeiplaats middels het bestemmingsplan is nodig om te voorkomen dat de groeiplaats voortijdig 
aan kwaliteit inboet en de boom zijn kansen op hoge ouderdom worden ontnomen.  

4.  Zodra een boom wordt geplant die in potentie beschermwaardig is (bijvoorbeeld op een bijzondere 

locatie of met een bijzonder doel) wordt deze hetzelfde jaar nog op de lijst opgenomen.  

 

10 

 

 
3.2 

Regelingen 

De gemeente geeft het goede voorbeeld door haar eigen beschermwaardige bomen 
goed te onderhouden. Om particulieren te stimuleren hetzelfde te doen verleent de 
gemeente Asten ondersteuning aan de boomeigenaren. De gemeente draagt de 
kosten voor inspectie en onderhoud aan de beschermwaardige particuliere boom. In 
ruil hiervoor wordt tussen de gemeente en de particuliere eigenaar een contract 
opgesteld waarin een kapverbod is opgenomen voor de betreffende boom. Voor 
beschermwaardige bomen die reeds in het verleden (1996) zijn aangewezen door 
de gemeenteraad geldt dat hiervoor een “raadsbesluit” is genomen waarbij de 
mogelijkheid bestond om hiertegen bezwaar aan te tekenen. In nieuwe situaties 
waarbij particuliere bomen in aanmerking komen om als “Beschermwaardige boom” 
te worden bestempeld, zal dit op basis van vrijwilligheid geschieden. Als de 
eigenaar akkoord gaat met de instandhouding van de beschermwaardige boom zal 
een overeenkomst worden gesloten tussen partijen waarbij bovenstaande zaken 
geregeld worden.  Deze service van de gemeente maakt onderdeel uit van een ruim 
pakket aan vaktechnische, financiële en educatieve ondersteuning.  
 
3.2.1  Vaktechnische ondersteuning 

De gemeente Asten controleert haar beschermwaardige bomen regelmatig. 
Daarnaast verricht een deskundig boominspecteur gemiddeld 1 x / 5 jaar een 
inspectie van alle bomen. Indien de toestand van de boom daar aanleiding toe 
geeft wordt met een hogere frequentie beoordeeld. Zoals reeds eerder vermeld zal 
de gemeente de beschermwaardige bomen van particulieren ook in haar 
controlerondes betrekken. Dit is een service die de gemeente aanbiedt als 
onderdeel van het contract dat wordt opgesteld bij nieuwe beschermwaardige 
bomen. De bevindingen uit de inspecties en de noodzakelijke maatregelen worden 
aan de eigenaren teruggekoppeld en een vervolgactie wordt door de gemeente 
uitgezet.    
 
3.2.2  Financiële ondersteuning 

Boomverzorging is specialistisch werk en voor een particuliere boomeigenaar vaak 
erg duur. Goede verzorging is echter een voorwaarde voor duurzame 
instandhouding van een boom. De gemeente Asten betaalt daarom de kosten van 
onderhoud. De maatregelen die uit de inspecties naar voren zijn gekomen worden 
door de gemeente voorbereid en uitbesteed.  
 
3.2.3  Educatie 

De gemeente Asten communiceert veelvuldig met de eigenaren van 
beschermwaardige bomen. Deze eigenaren worden gewezen op de bijzondere 
waarde van hun eigendom en de verantwoordelijkheid die dit bezit met zich 
meebrengt. Deze eigenaren hebben namelijk niet alleen de maatschappelijke 
verantwoordelijkheid om een stukje “groen kapitaal” in Asten in stand te houden. 
Het gaat ook om juridische verantwoordelijkheid die zich uit in de zorgplicht. De 

11 

 

gemeente stelt zich hierin op als dienstverlener en adviseert bij vragen. De 
eigenaar van de boom blijft zelf echter wel aansprakelijk bij eventuele schades.  
 
De belangstelling en waardering voor beschermwaardige bomen wordt ook bij 
overige burgers vergroot door hier speciale aandacht aan te besteden. De 
vaststelling en herziening van de beschermwaardige bomenlijst wordt openbaar 
gemaakt en gepubliceerd in Het Peelbelang.  
 
 
3.3 

Conclusie 

Uit bovenstaande blijkt dat de gemeente Asten de beschermwaardige bomen goed 
beschermt. Voor de eigenaren betekent dit een beperking van hun vrijheden maar 
de gemeente compenseert dit ruimschoots door de service die zij biedt door alle 
kosten en organisatie omtrent inspectie en onderhoud op zich te nemen. Daarom 
wordt de bestaande, klantvriendelijke werkwijze voortgezet.  

12 

 

4 Aanbevelingen  
 
-  Zodra bestemmingsplannen worden herzien moeten de gemeentelijke 

beschermwaardige bomen hierin worden opgenomen  

-  Bescherming van bomen tegen fysieke beschadiging moet worden beschreven in 
een aparte module. Hierbij kan worden gedacht aan standaardvoorwaarden voor 
bestemmingsplannen, bestekken en dergelijke.  

13 

 

-  Literatuurlijst 
 
Boombeleid 1 en 2 – N.O.C.B. Boomtechnisch Adviesburo / ing. H. Rogaar – januari 
2003  

Criteria voor inventarisatie van monumentale en waardevolle bomen (internet) – 
Bomenstichting – augustus 2003 

 
Monumentale en beeldbepaalde bomen in de Gemeente Asten 

14 

 

Bijlagen 

Bijlage 1: overzichtskaart beschermwaardige bomen  

Bijlage 2: lijst beschermwaardige bomen (opsomming en 
detailinformatie per boom) 

Bijlage 3: lijst af te voeren beschermwaardige bomen  

Bijlage 4: criteria t.b.v. nationale monumentale bomen 

Bijlage 5: voorstel beschermwaardige bomen in het 
bestemmingsplan.

15 

 

Bijlage 1: Overzichtskaart beschermwaardige bomen  

16 

 

 
Bijlage 2: Lijst beschermwaardige bomen (opsomming en 
detailinformatie per boom) 

17 

 

 

Bijlage 3: lijst af te voeren beschermwaardige bomen  

 
Lijst af te voeren beschermwaardige bomen ( voldoen niet meer aan de gestelde 
criteria) 

 
 
Eigenaar 

 
 

 
 

 
 

Standplaats 

Opmerking:                                                         

 
 

nr.  Wetenschappe

lijke naam 

1 Aesculus 

hippocastanum 

 
 
Nederlandse 
naam 
Witte 
paardekastanje 

Stichting 
kinderopvang 
Asten 
J. Eijsbouts 

2 Tilia 

platyphyllos 

3 Acer 

platanoides 

Grootbladige 
linde 
Noorse esdoorn  R.Bakens 

4 Quercus rubra  Amerikaanse eik R.Bakens 

5 Quercus robur  Zomereik 

R.Bakens 

6 Juglans regia  Okkernoot 
7 Salix 

Treurwilg 

 
L. Verberne 

sepulcralis 
“Chrysocoma” 

Molenstraat 56 

Boom verkeert in 
slechte conditie 

Hemel 2 

Boom reeds gekapt 

Wilhelminastraat 
48 
Wilhelminastraat 
48 
Wilhelminastraat 
48 
Wolfsberg 77 
Vaarsenhof 2 

Boom voldoet niet 
meer aan criteria 
Boom voldoet niet 
meer aan criteria 
Boom voldoet niet 
meer aan criteria 
Boom reeds gekapt 
Boom reeds gekapt 

8 Tilia europaea  Gewone linde  E.Waals  

9 Salix 

Treurwilg 

J.Haasen 

Voorste Heusden 
42 
Antoniusstraat 11  Boom reeds gekapt 

Boom voldoet niet 
meer aan criteria 

sepulcralis 
“Chrysocoma” 

10 Robinia 

Gewone acacia  J.M.J. Driesen  

pseudoacacia 

11 Robinia 

Gewone acacia  R.K. Parochie H. 

pseudoacacia 

Antonius 

12 Robinia 

Gewone acacia  R.K. Parochie H. 

pseudoacacia 

13 Fagus sylvatica 

“Atropunicea” 

14 Salix 

sepulcralis 
“Chrysocoma 

Rode/bruine 
beuk 
Treurwilg 

15 Acer negundo  Vederesdoorn 

 

Antonius 
R.K. parochiekerk 
Ommel 
Gemeente Asten  Dionysiusstraat 

Voorste Heusden 
61 
Vorstermansplein 
14 
Vorstermansplein 
14 
Marialaan 20 

Ommel 

Kluisstraat 1 
Ommel 

Boom voldoet niet 
meer aan criteria 
Boom voldoet niet 
meer aan criteria 
Boom voldoet niet 
meer aan criteria 
Boom verkeert in 
slechte conditie 
Boom reeds gekapt 

Boom reeds gekapt 

16 Tilia vulgaris 

Hollandse linde  Gemeente Asten  Vorstermansplein 

Boom reeds gekapt 

17 Fraxinus 
excelsior 
 

Gewone es 

R.K. Parochie H. 
Antonius 

12 
Vorstermansplein 
14 

Boom reeds gekapt 

18 

 

18 Fagus sylvatica 

“Atropunicea” 
19 Tilia vulgaris 

Rode/bruine 
beuk 
Hollandse linde 

Gemeente Asten  Prins 

Boom  reeds gekapt 

 

Bernhardstraat 21 
Langstraat 28-a  Boom reeds gekapt 

20 Aesculus 
“Carnea” 

21 Acer 

platanoides 

Rode 
paardekastanje 
Noorse esdoorn  VVE 

22 Acer 

pseudoplatanus 

Gewone 
esdoorn 

23 Quercus rubra  Amerikaanse eik  

Dubbeldenstraat 
Prins 
Bernhardstraat 

Bernhardstraat 
Lienderweg 53 

Boom reeds gekapt 

Boom reeds gekapt 

Boom reeds gekapt 

Boom reeds gekapt 

Gemeente Asten  Mgr. Den 

appartementen-
complex 
Gemeente Asten  Prins 

24 Robinia 

Gewone acacia  Gemeente Asten  Wilhelminastraat 

Boom reeds gekapt 

pseudoacacia 

25 Robinia 

Gewone acacia 

 

pseudoacacia 

27 
Lienderweg 102  Boom reeds gekapt 

26 Tilia 

Zomerlinde 

Gemeente Asten  Prins 

Boom reeds gekapt 

platyphyllos 

Bernhardstraat 44 

 
 
Opm. De bomen in bovenstaand schema waarvan is opgemerkt “boom reeds 
gekapt” zijn allen gakapt nadat  het college van  burgemeester en wethouders 
hierover een besluit hebben genomen. 
 
 
 
 
 
 
 
 
 
 
 
 
 
 
 
 
 
 
 
 

19 

 

Bijlage 4: Criteria t.b.v. nationale monumentale bomen 
 
Opgesteld door Bomenstichting 
 
Basisvoorwaarden 
 

1.  De leeftijd is minimaal 80 jaar en de boom is door zijn leeftijd en verschijning 

beeldbepalend, onvervangbaar voor het karakter van de omgeving en van 
landelijk belang. 

2.  Een uitzondering kan gemaakt worden voor bijvoorbeeld een 

herdenkingsboom of een boom met een grote dendrologische waarde 

3.  De bomen mogen niet in een onherstelbare slechte conditie verkeren (d.w.z. 
de bomen moeten in beginsel weer in een redelijke conditie zijn te brengen), 
volledig verval van de boom mag niet binnen tien jaar te verwachten zijn. 
 

Specifieke kenmerken (tenminste één voorwaarde vereist) 
 

1.  De boom is dendrologisch van grote waarde, vanwege soort en variëteit in 

combinatie met leeftijd, grootte en zeldzaamheid. 

2.  De boom is milieukundig van grote waarde, vanwege het beïnvloeden van 

het microklimaat door bijvoorbeeld het wegvangen van stof, het zuiveren van 
de lucht, het nivelleren van luchtverplaatsingen en het breken van wind rond 
gebouwen. 

3.  De boom is ecologisch van grote waarde vanwege het belang van het 

(plaatselijke) ecosysteem. De boom biedt bijvoorbeeld plaats aan zeldzame 
dier- of plantensoorten, denk hierbij aan vleermuizen. 

4.  De boom is wetenschappelijk van grote waarde, doordat het een bijzonder 

zuivere vertegenwoordiger van één soort betreft (genenreservoir). 

5.  De boom is cultuurhistorisch waardevol: 

a.  Herdenkingsboom; geplant ter gelegenheid van een belangrijke 

gebeurtenis (bijvoorbeeld geboorte van een prins of prinses, een 
huwelijk, een jubileum). 

b.  Markeringsboom; geplant ter markering, zoals grensbomen in het 

agrarisch gebied, of bakenbomen langs de rivieren. 

c.  Kruis / kapelboom; geplant naast een kapel of kruisbeeld om de 

locatie te benadrukken. 

d.  Boom met een bijzondere snoeivorm bijvoorbeeld bolvorm of leiboom 
e.  Bijzondere groeivorm als gevolg van natuurlijke oorzaken bijvoorbeeld 

tweestammig, meerstammig. 

6.  De boom heeft een mythologische betekenis, bijvoorbeeld Kroezeboom. 
7.  De boom is geadopteerd; bijvoorbeeld. door de Bomenstichting, een school. 
8.  De boom is van grote waarde doordat het een bijzonder fruitras is, 

bijvoorbeeld de sterappel. 

 

20 

 

Bijlage 5: Voorstel beschermwaardige bomen in het 
bestemmingsplan 
 
Aanleiding: 
 
Bomen in een straat zijn op tekeningen van stedelijk ontwerpers en beheerders van 
de openbare ruimte vaak niet veel meer dan een stip of een kruisje en krijgen juist 
daardoor te weinig aandacht bij de beoordeling van (bouw)initiatieven in de 
planfase. Indien een nieuw bestemmingsplan wordt opgesteld kan dit probleem 
ondervangen worden door aan de bomen een ruimteclaim toe te kennen. Dit is 
nodig om de noodzakelijke boven- en ondergrondse ruimte veilig te stellen. In dat 
verband zijn tevens voorschriften opgenomen die de bescherming van bomen tot 
doel hebben. 
 
Als voorbeeld zijn de voorschriften zoals de Gemeente Enschede deze hanteert 
opgenomen. De gekozen bestemmingssystematiek en -methodiek impliceert dat 
binnen globale bestemmingsvlekken ruimtelijke ontwikkelingen op grond van 
enkele in de voorschriften benoemde bouwtitels rechtens mogelijk worden 
gemaakt. Echter, voorkomen dient te worden dat het verlenen van bouwvergunning 
op grond van één van die bouwtitels zou betekenen dat daarmee automatisch een 
kapvergunning zou moeten worden afgegeven.  In verband hiermee is het primaat 
gelegd bij de bescherming van bomen en is hiervoor een juridische regeling 
ontworpen. Beoogd is te voorkomen dat er onomkeerbare ruimtelijke ingrepen 
plaatsvinden. 
Het beschermen van (waardevolle) bomen en boomgroepen via het 
bestemmingsplan lijkt de enige oplossing om de groeiplaats van deze bomen ook 
daadwerkelijk voor de toekomst veilig te stellen. 

21 

 

 
Voorstel bestemmingsvoorschriften 
 
Bescherming 
bomen 
 
Bouwverbod 

 
 
 
a.  Het is verboden te bouwen ter plaatse van de 

Alternatief 
bouwverbod 

bestemming “beschermwaardige boom” of 
binnen een afstand van tien meter tot het hart 
van de stam van een “beschermwaardige 
boom”. 

 
Het is verboden te bouwen binnen een afstand 
van twee meter van de maximale kroonprojectie 
van bomen waarvoor bij het vellen een 
kapvergunning moet worden aangevraagd op 
grond van de APV. Dit verbod geldt niet indien 
een kapvergunning voor velling onherroepelijk 
rechtskracht heeft verkregen. 
 

Gebruiksverbod  Het is verboden op of in gronden ter plaatse 
waarop de bestemming “beschermwaardige 
boom” rust, om binnen een afstand van twee 
meter buiten de kroonprojectie van de 
“beschermwaardige boom” de navolgende 
werkzaamheden uit te voeren: 
 
a.  het aanbrengen van boven- en ondergrondse 
transport-, energie- of communicatieleidingen 
en daarmee verband houdende constructies, 
installaties en apparatuur; 

b.  het leggen van drainagebuizen; 
c.  het aanleggen en verharden van wegen, paden 

en het aanbrengen van andere 
oppervlakteverhardingen; 

d.  het verlagen, afgraven, ophogen of egaliseren 

van de bodem en/of gronden; 

e.  het wijzigen van de grondwaterstand door 

bevloeiing, (bron)bemaling, drainage of andere 
wijze; 

f.  het uitvoeren van heiwerkzaamheden of het 

op andere wijze van indrijven van voorwerpen 
in de grond. 

 

Uitzonderingen  Het in artikel …..(bovenstaande) gestelde verbod 

is niet van toepassing op: 
 
a.  normale onderhouds- en 

22 

 

Vrijstelling 

beheerswerkzaamheden, gericht op en 
noodzakelijk voor de instandhouding van het 
onderhavige plangebied; 

b.  werken en/of werkzaamheden, die op het 

tijdstip waarop het bestemmingsplan 
onherroepelijk van kracht is, in uitvoering zijn 
mits het verrichten van deze handelingen niet 
de dood of ernstige beschadiging of ontsiering 
van de boom tot gevolg (kunnen) hebben; 

c.  het aanleggen van halfverharde paden. 
 
Burgemeester en wethouders zijn bevoegd 
vrijstelling te verlenen van het in artikel …... en 
…... gestelde verbod, indien wordt aangetoond 
dat door het bouwen en/of gebruik van de 
gronden de conditie, levensverwachting, 
groeiplaats en (beeld) kwaliteit van de boom niet 
wordt aangetast. 
 
Ten behoeve van het verlenen van de vrijstelling 
kunnen burgemeester en wethouders een 
bomeneffectrapportage verlangen, waaruit blijkt 
dat de bouw of werken en/of werkzaamheden 
geen onevenredige gevolgen hebben voor de 
levensvatbaarheid en de ruimtelijke, 
monumentale of ecologische betekenis van de 
boom. 
Burgemeester en wethouders zijn tevens bevoegd 
bij het toepassen van de vrijstelling nadere eisen 
te stellen ten aanzien van de situering en 
afmetingen van bouwwerken en de aard van de 
verhardingen. 
 

Bij het bestemmingsplan wordt tevens een inventarisatiekaart gevoegd, waarop 
wordt aangegeven voor welke bomen een kapverbod geldt. Deze kaart dient met 
name als praktisch hulpmiddel bij de beoordeling van ruimtelijke ontwikkelingen 
alsmede gebruiks- en bouwinitiatieven.  
 
  
 

23 

