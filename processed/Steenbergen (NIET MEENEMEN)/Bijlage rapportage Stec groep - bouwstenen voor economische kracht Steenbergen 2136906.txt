 

 
 

Bouwstenen voor 
Economische Kracht 
Steenbergen 

Stec Groep aan Gemeente Steenbergen 

Evert-Jan de Kort & Marijn Gradussen 
6 september 2021 

 
 

Bouwstenen voor Economische Kracht Steenbergen 

2 

Inhoudsopgave 

1 

2 

3 

Inleiding 

3 

Economische foto van Steenbergen 
4 
2.1 
Huidig economisch functioneren Steenbergen ..................................... 4 
2.1.1  Arbeidsmarkt en participatie ................................................................... 4 
2.1.2  Economische structuur ............................................................................ 6 
2.1.3  Vestigingsklimaat ..................................................................................... 8 
2.1.4  Woon- en leefklimaat ............................................................................. 10 
Trends en ontwikkelingen ..................................................................... 11 
2.2 
2.3 
SWOT ...................................................................................................... 14 

Beleidskaders 
3.1 
3.2 
3.3 

16 
Provinciaal beleid ................................................................................... 16 
Regionaal beleid ..................................................................................... 17 
Sectoraal beleid ...................................................................................... 18 

4  Wat zijn mogelijke stuwmotoren van Steenbergen? 

20 
Zet in op drie stuwmotoren ................................................................... 20 
Agrofood ................................................................................................. 22 
Bedrijventerreinen ................................................................................. 24 
Vrijetijdseconomie ................................................................................. 26 
Basisvoorwaarden voor een succesvolle Economische Kracht ......... 29 

4.1 
4.2 
4.3 
4.4 
4.5 

Bijlage A 

32 
Evaluatie economisch beleidsplan Steenbergen 2009-2020 ........................... 32 
 

 

 
 
 
 
 
 
 

  

 
 

Bouwstenen voor Economische Kracht Steenbergen 

3 

1 Inleiding 

In deze rapportage geven we een overzicht van de economische situatie in de gemeente Steenbergen. We 
doen dit via vier verschillende indicatoren: arbeidsmarkt en participatie, economische structuur, 
vestigingsklimaat en woon- en leefklimaat. Waar mogelijk worden deze indicatoren gebenchmarkt met 
vergelijkingsregio’s zoals de Brabantse Wal en (west)-Brabant. Zo leggen we Steenbergen langs de meetlat 
en geven we een beeld van het huidig economisch functioneren. We sluiten de analyse af met een SWOT 
en het benoemen van de in onze optiek belangrijkste opgaven. In hoofdstuk 3 benoemen we een aantal 
relevante beleidskaders waar het economische beleid van de gemeente Steenbergen op aan kan sluiten. 
Vervolgens beschrijven we in hoofdstuk 4 waarom de gemeente Steenbergen het beste in kan zetten op 
een aantal stuwmotoren. Het hoofdstuk sluiten we af met het benoemen van diverse basisvoorwaarden 
voor een succesvolle Economische Kracht. In de bijlage is een evaluatie opgenomen van het economisch 
beleidsplan Steenbergen 2009-2020. 
 
Figuur 1: Vergelijkingsregio’s economische foto gemeente Steenbergen 

 
 
 
 
 
 
 
 
 
 
 
 
 
 
 
 
 
 
 
 
 
 

Bron: Stec Groep, 2021 

 
 

 

 

 
 

Bouwstenen voor Economische Kracht Steenbergen 

4 

2 Economische foto 
van Steenbergen 

2.1  Huidig economisch functioneren Steenbergen 
We hebben Steenbergen geanalyseerd op vier thema’s. We benoemen de hoofdconclusie per thema en 
gaan daarna dieper in op ieder thema.  
 

1.  Arbeidsmarkt en participatie: De Steenbergse arbeidsmarkt is krap en zal de komende jaren alleen 

nog maar krapper worden. 

2.  Economische structuur: De werkgelegenheid in Steenbergen is stabiel, het aantal bedrijven neemt 

toe. Samen met de landbouwsector behoren bedrijven in de groot- en detailhandel, industrie en zorg 
tot de grootste werkverschaffers van de gemeente. 

3.  Vestigingsklimaat: Met de A4 heeft Steenbergen een goede bereikbaarheid. De bedrijventerreinen en 

het AFC zijn belangrijke locaties waar veel toegevoegde waarde wordt gecreëerd. 

4.  Woon- en leefklimaat: Het waterrijke buitengebied in combinatie met het vestingverleden en het 
centrum van Steenbergen zorgt voor een aantrekkelijke woon- en leefklimaat voor zowel de eigen 
inwoners als toeristen. 

 
2.1.1 Arbeidsmarkt en participatie 

HOOFDCONCLUSIES ARBEIDSMARKT EN PARTICIPATIE 
•  De Steenbergse arbeidsmarkt is krap. De werkloosheid is laag en ligt met 3,2% van de 

beroepsbevolking ver onder een gezonde frictiewerkloosheid van 5%. 

•  De krapte neemt naar verwachting komende jaren toe door een dalende beroepsbevolking in 

Steenbergen. 

•  Relatief veel Steenbergers werken buiten de gemeente. In potentie ligt hier een kans om meer 

arbeidspotentieel aan te boren. 

 
Bevolkingsomvang laat over de gehele linie een (licht) stijgende lijn zien in Steenbergen  
In de periode 2015-2021 is het aantal inwoners met circa 3% gestegen naar circa 24.300 inwoners. De 
stijging zat vooral in de periode 2015-2018; de laatste twee jaar is sprake van een lichte daling van het 
aantal inwoners in Steenbergen. Volgens de Primos-prognoses stijgt het inwoneraantal in 2030 naar circa 
25.800 inwoners (+6%) en richting 2040 nog naar circa 26.400 inwoners (+8,6%). Daarmee ontwikkelt de 
bevolkingsomvang in Steenbergen zich positiever dan in provincie Noord-Brabant (+4,3% tot 2040).  
 
 
 
 
 
 
 
 
 
 
 
 

 
 

Bouwstenen voor Economische Kracht Steenbergen 

5 

5.000

0

20.000

15.000

  65-74 jaar

  55-64 jaar

  30-54 jaar

  15-29 jaar

10.000

2020 2025 2030 2035 2040

Figuur 2: Toekomstige ontwikkeling potentiële 
beroepsbevolking Steenbergen  

 
Wel vergrijst en ontgroent de bevolking, hierdoor neemt de potentiële beroepsbevolking af  
Voor de arbeidsmarkt speelt juist de 
ontwikkeling van de beroepsbevolking een 
belangrijke rol. De omvang van de werkzame 
beroepsbevolking in Steenbergen is op 1 
januari 2020 circa 13.200. De verdeling van de 
beroepsbevolking is vergelijkbaar met die van 
Nederland. In totaal is momenteel circa 21% 
van de beroepsbevolking 55 jaar of ouder. De 
beroepsbevolking in Steenbergen is in 2020 
(nagenoeg) gelijk gebleven. Richting 2030 en 
verder wordt een daling met 4% verwacht. Dit 
heeft voornamelijk te maken met het feit dat 
er in Steenbergen sprake is van vergrijzing en 
ontgroening. De grijze druk (het aandeel 65 
plussers ten opzichte van het aantal personen 
van 20 tot 65 jaar) is de laatste jaren 
toegenomen terwijl de groene druk (het 
aandeel 0-20 jarigen t.o.v. het aantal personen 
van 20 tot 65 jaar) de laatste jaren is gedaald. 
 
Merendeel van de beroepsbevolking is laag tot middelhoog opgeleid 
In Steenbergen is 23% van de beroepsbevolking laag opgeleid, 49% middelbaar en 28% hoog opgeleid. 
Vooral het aantal hoogopgeleide personen is relatief laag vergeleken met de Brabantse Wal (32%) en 
Nederland (39%). Ook hebben we gekeken naar het opleidingsniveau van de studenten in Steenbergen, 
deze groep gaat na hun studie over het algemeen aan het werk en treden toe tot de (Steenbergse) 
beroepsbevolking. Ondanks dat het aantal hoogopgeleide studenten relatief laag is, is deze groep wel wat 
gestegen de afgelopen jaren (+6%). Daar tegenover neemt het aantal studenten met een middelbaar 
opleidingsniveau af. Het percentage studenten met een laag opleidingsniveau is ongeveer gelijk gebleven 
(34%).  
 
Arbeidsdeelname vergelijkbaar met referentiegemeenten 
De netto participatiegraad (werkzame beroepsbevolking uitgedrukt in procenten van de beroepsgeschikte 
bevolking) is in Steenbergen min of meer vergelijkbaar met referentiegemeenten. In regionaal verband 
(Brabantse Wal) zit Steenbergen juist aan de hoge kant (69,9% versus 67,4%). Onder hoogopgeleiden is de 
netto participatiegraad in Steenbergen met 89% het hoogst. De hoge participatiegraad in Steenbergen is 
uiteraard positief, maar heeft – zeker in combinatie met een dalende beroepsbevolking – als keerzijde dat er 
weinig ‘rek’ meer zit in het arbeidspotentieel in Steenbergen.  
 

Bron: Economische Barometer Steenbergen, 2020; Primos prognose, 2020; 
bewerking Stec Groep, 2021 

 

 

 
 

Bouwstenen voor Economische Kracht Steenbergen 

6 

Figuur 3: Pendelstromen woon-werk verkeer 

Steenbergen kent een grote uitgaande pendel 
Ongeveer 21% van de Steenbergenaren werkt in de 
eigen gemeente. Veel Steenbergenaren werken 
kortom buiten de gemeente. Het zwaartepunt ligt 
daarbij in West-Brabant en dan in het bijzonder de 
grotere werkgelegenheidsgemeenten als Breda, 
Bergen op Zoom, Roosendaal en Moerdijk. De 
uitgaande pendel is bijna 3x zo groot als de 
inkomende pendel (zie figuur 4). Werknemers van 
buiten komen voornamelijk uit de buurgemeenten 
zoals Tholen, Bergen op Zoom en Roosendaal.  
 
Krapte op de arbeidsmarkt door lage werkloosheid 
De werkloosheid in Steenbergen ligt op een laag 
niveau van 3,2%. In 2020 is het werkloosheids-
percentage voor het eerst gestegen sinds 2014. Het 
ging om een beperkte stijging, die ook landelijk 
zichtbaar was door de coronacrisis. Op dit moment 
is alweer een daling zichtbaar. Het werkloosheids-
percentage van Steenbergen ligt lager dan de 
andere Brabantse Wal gemeenten en lager dan het 
landelijke gemiddelde. Voor de ICT-beroepen, het 
openbaar bestuur, technische beroepen, transport & 
logistiek en zorg & welzijn is de markt krap in West-
Brabant. Voornamelijk in de agrarische, 
dienstverlenende en technische beroepen is er in 
West-Brabant een grotere krapte zichtbaar dan de rest van Nederland. Aangezien in Steenbergen deze 
sectoren sterk aanwezig zijn zal ook in de gemeente de krapte onverminderd groot blijven. 
 
2.1.2 Economische structuur 

Bron: CBS, 2019; bewerking Stec Groep, 2021 

HOOFDCONCLUSIES ECONOMISCHE STRUCTUUR 
•  De landbouw (agrofood), groot- en detailhandel, industrie & zorgsector zijn goed voor circa 

tweederde van de banen in Steenbergen. 

Landbouw/agrofood en industrie laten daarbij de grootste banengroei zien. 

•  De werkgelegenheid in Steenbergen neemt gestaag toe, tot ruim 7.600 banen in 2020. 
• 
•  De banengroei in Steenbergen ligt hoger dan op de Brabantse Wal, maar wel lager dan landelijk. 
•  Het aantal bedrijven in Steenbergen zit flink in de lift, vooral door groei van het aantal zzp’ers; een 

landelijke fenomeen. 

 
Laatste jaren flinke stijging aantal bedrijven mede door stijging aantal zzp’ers 
In 2020 zijn er in Steenbergen circa 2.230 bedrijven actief. Dat is een stijging van 4,5% ten opzichte van 
2019. Het aantal bedrijven is de afgelopen jaren telkens toegenomen. In Steenbergen en de Brabantse Wal 
gemeenten groeide het aantal vestigingen in de periode 2014-2020, maar door een kleine daling in 2016 is 
de groei tussen 2014 en 2019 minder sterk dan in Nederland en de referentiegemeenten. De groei van de 
bedrijvenpopulatie komt vooral door de toename van het aantal zzp’ers. In totaal zijn er ruim 1.650 zzp’ers 
in Steenbergen: dit is 22% van de totale werkgelegenheid in de gemeente. Het aantal zzp’ers in de 
gemeente is toegenomen met 7% ten opzichte van 2019. Het laatste jaar is het aantal zzp’ers vooral 
toegenomen in het onderwijs, de logistiek en de industrie. De meeste zzp’ers zijn werkzaam in de zakelijke 
dienstverlening en de bouw. 
 

 

 

 
 

Bouwstenen voor Economische Kracht Steenbergen 

7 

MKB belangrijk voor werkgelegenheid 
Naast de zzp’ers zorgen bedrijven met meer dan 2 en minder dan 50 banen voor bijna de helft van de 
werkgelegenheid in de gemeente. Ter vergelijking: in de Brabantse Wal is dit minder dan de helft (42%). De 
afgelopen jaren groeide het aantal middelkleinbedrijven met circa 3%. De groei komt voornamelijk door de 
groei van bedrijven met 10 tot 50 werknemers. 
 
Landbouw, groot- en detailhandel, industrie & zorg bieden meeste werk in Steenbergen 
Deze 4 sectoren zorgen voor bijna tweederde van de banen in de gemeente Steenbergen. In de gemeente 
zijn voornamelijk banen aanwezig in de groot- en detailhandel en landbouw (beide circa 20% van de totale 
werkgelegenheid). Los van de handel en de landbouw, zijn er ook relatief veel vestigingen aanwezig in de 
sectoren bouw en de zakelijke dienstverlening. In deze sectoren zijn relatief veel zzp’ers en MKB bedrijven 
actief. Ten opzichte van de Brabantse Wal heeft Steenbergen relatief weinig banen in de vervoer- en 
opslagsector. In totaal zijn er maar 150 banen in deze sector aanwezig in de gemeente. 
 
Figuur 4: Totale werkgelegenheid verdeeld naar sector (% is ontwikkeling 2014-2020) 

-3% 

+15% 

+14% 

+15% 

-5% 

+8% 

+5% 

Bron: Economische Barometer Steenbergen, 2020; bewerking Stec Groep, 2021 

 
 
 
 
 
 
 
 
 
 
 
 
 
 
 

Aantal banen laatste jaren licht toegenomen 
Steenbergen telt in 2020 in totaal 7.620 banen. Ten opzichte van het jaar 2014 kent de gemeente 
Steenbergen een iets sterkere groei dan de overige gemeenten in de Brabantse Wal, wel is de groei iets 
achtergebleven bij het landelijke gemiddelde. In absolute zin groeide met name de werkgelegenheid in de 
landbouwsector en de industriesector ten opzichte van 2014. Het aantal banen in de groot- en detailhandel 
en de vervoer & opslag nam het sterkst af. De werkgelegenheid zal in de agrofood de komende jaren 
waarschijnlijk extra stijgen door de komst van verschillende nieuwe bedrijven in deze sector. 
 
Landbouw en groot- en detailhandel leveren grootste bijdrage aan toegevoegde waarde 
In totaal creëren Steenbergse bedrijven in 2019 (het meest recente peiljaar) € 491 miljoen aan toegevoegde 
waarde waarvan een derde op een bedrijventerrein. Dit is een groei van 1,3 % ten opzichte van 2018. De 
groei in toegevoegde waarde is de afgelopen jaren minder sterk dan in Nederland, de referentiegebieden 
en de rest van de Brabantse Wal. De handel en landbouw dragen het meest bij aan de gecreëerde 
toegevoegde waarde in Steenbergen. De toegevoegde waarde in beide sectoren is circa 20%. Daarna 
volgen de zakelijke dienstverlening en de industriesector. Deze sectoren zorgen voor een relatief groot deel 
van de toegevoegde waarde in vergelijking met hun werkgelegenheidsaandeel. 
 
 
 

 
 

Bouwstenen voor Economische Kracht Steenbergen 

8 

2.1.3 Vestigingsklimaat 

HOOFDCONCLUSIES VESTIGINGSKLIMAAT  
•  De ligging aan de A4 geeft Steenbergen een sterke economische uitgangspositie. 
•  De bedrijvigheid in Steenbergen is gevestigd op verschillende typen locaties. De bedrijventerreinen in 

Steenbergen vormen vanuit economisch (toegevoegde waarde) en werkgelegenheidsoptiek de 
belangrijkste economische hotspots. Maar economische activiteit is ook te vinden in het centrum 
(detailhandel, horeca), de woonwijken en het buitengebied. 

•  De ruimte voor bedrijven op bedrijventerreinen neemt steeds verder af en begint te knellen. Er is 

behoefte aan extra bedrijventerrein voor het MKB in Steenbergen (en regio). 

•  De traditionele economische functie van het centrum neemt al jaren af door krimp in de detailhandel. 

De coronacrisis doet hier een schep bovenop, maar biedt ook nieuwe kansen voor bijvoorbeeld 
kleinschalige maakbedrijven, starters, experimenteerruimte en broedplaatsen. 

•  Het AFC Nieuw Prinsenland heeft bovenregionale aantrekkingskracht en een innovatiemotor voor het 

agrofood en biobased cluster in Steenbergen en regio. 

 
A4 maakt Steenbergen goed bereikbaar en economisch aantrekkelijk 
Sinds 2014 zorgt de A4, die dwars door de gemeente Steenbergen loopt voor een toenemende 
bereikbaarheid. Noord-Zuid-verkeer tussen de randstad, West-Brabant en Vlaanderen kan kiezen uit vier 
hoofdroutes: de A27, de A16, de A17 en nu ook de A4. Het zorgt ervoor dat de gemeente extra goed 
ontsloten ligt tussen de grote steden Rotterdam en Antwerpen (beide op 30 minuten rijden). Door afslagen 
bij de kern Steenbergen (bedrijventerrein Reinierpolder) en bij de kern Dinteloord (AFC) zijn deze bedrijven 
extra goed bereikbaar geworden. 
 
170 hectare netto uitgegeven oppervlakte bedrijventerrein, nog 30 hectare netto uitgeefbaar 
Op twee van de tien Steenbergse bedrijventerreinen is nog grond uitgeefbaar. Enerzijds Reinierpark waar 
nog circa 0,5 hectare beschikbaar is en anderzijds het AFC Nieuw Prinsenland waar op het 
bedrijventerreingedeelte nog circa 30 hectare uitgeefbaar is. De gemeente heeft plannen voor uitbreiding 
van Reinierpolder, hiervoor is eerst regionale afstemming nodig. 
 
Veel banen en vestigingen zijn gevestigd op een bedrijventerrein 
In Steenbergen is 9% van de bedrijven gevestigd op een bedrijventerrein, dit is 24% van de totale 
werkgelegenheid. Het gros (circa 60%) van het aantal banen is gevestigd op Reinierpolder (inclusief de 
uitbreiding van Reinierpark). Ten opzichte van 2019 is de werkgelegenheid op bedrijventerreinen hetzelfde 
gebleven en ten opzichte van 2014 is het aantal banen met 11% toegenomen. Deze groei komt vooral voor 
rekening van het AFC Nieuw Prinsenland (+23%). Naar de toekomst zal de werkgelegenheid hier nog 
verder ontwikkelen aangezien hier nog zo’n 30 hectare aan bedrijventerrein is uit te geven.  
 
Voornamelijk industrie en handel aanwezig op de bedrijventerreinen 
Van de circa 1.800 banen die op een bedrijventerrein zijn gevestigd zijn circa 600 personen werkzaam in de 
industriële sector waarvan meer dan de helft hiervan gelieerd is aan de voedingsmiddelenindustrie. Een 
gedeelte hiervan is werkzaam bij de Cosun Beet Company, maar een deel van de werknemers van Cosun 
valt binnen de specialistische zakelijke dienstverlening. Daarnaast hebben de sectoren groot- en 
detailhandel en zakelijke dienstverlening met ieder circa 400 banen ook een significant aandeel in de 
werkgelegenheid op de bedrijventerreinen.  

 
 

Bouwstenen voor Economische Kracht Steenbergen 

9 

Figuur 5: Bedrijventerrein in de gemeente Steenbergen 

 
 
 
 
 
 
 
 
 
 
 
 
 
 
 
  
 

 

 

 

Bron: IBIS, 2020; bewerking Stec Groep, 2021 

 
Leegstand van bedrijfsvastgoed miniem in Steenbergen 
Alleen op Reinierpolder II fase 1 worden meerdere panden aangeboden (in totaal circa 2.000 m²). Hier 
bedraagt de leegstand circa 4%. Ten opzichte van al het bedrijfsvastgoed op de bedrijventerreinen is de 
leegstand ver beneden een gezond frictieniveau van 6%. In combinatie met een beperkte hoeveelheid, of 
specifiek gelabeld (AFC), bedrijventerrein zijn de schuifruimte en daarmee de doorgroeimogelijkheden van 
bedrijven in Steenbergen beperkt.  
 
AFC Nieuw Prinsenland als innovatieve hotspot 
Het terrein is speciaal ingericht met ruime kavels en bouwmogelijkheden. De locatie biedt ook allerlei 
mogelijkheden voor symbiose en samenwerking tussen bedrijven, onder andere op het gebied van groene 
energie. Het terrein is primair gericht op bedrijven uit en gelieerd aan de agro- en levensmiddelensector. 
Ook biedt de glastuinbouwlocatie op Nieuw Prinsenland plaats aan zeven moderne glastuinbouwbedrijven. 
De gecreëerde toegevoegde waarde op het AFC Nieuw Prinsenland is samen met Reinierpolder het hoogst 
in de gemeente. Door de recente (en toekomstige) aantrekking van verschillende grote bedrijven zal deze 
toegevoegde waarde ook nog toenemen. 
 
Detailhandel krimpt in centrum Steenbergen 
In 2020 zijn in het centrum van Steenbergen circa 850 personen werkzaam, dit betekent een lichte afname 
ten opzichte van 2019 met zo’n 2%. De meeste werkgelegenheid in het centrum is aanwezig in de 
detailhandel (27%), de zorg (15%), zakelijke dienstverlening (13%) en de horeca (10%). Naast de 
werkgelegenheid is er ook een afname zichtbaar in het aantal winkels (detailhandel). Het afgelopen jaar 
nam het aantal bedrijven in de detailhandel af met 8%. 
 
 
 

 
 

Bouwstenen voor Economische Kracht Steenbergen 

10 

2.1.4 Woon- en leefklimaat 

HOOFDCONCLUSIES WOON- EN LEEFKLIMAAT 
•  Door inzet op nieuwbouwontwikkelingen is het mogelijk om jongere doelgroepen te binden en 

daarmee bij te dragen aan vergroten arbeidspotentieel naar de toekomst. 

•  De sector toerisme & recreatie zorgt voor leefbaarheid centrum Steenbergen. 
•  De coronacrisis zorgt voor onzekerheden voor de vrijetijdseconomie in Steenbergen. 

 
Woningbouw 
Het aantal woningen in de kernen van de gemeente Steenbergen bedraagt circa 10.400. Bij een positief 
scenario zouden er in de komende 10 jaar nog 730 woningen bij moeten komen. Uitbreiding van het 
woningaanbod en het aantal inwoners biedt kansen om het lokale voorzieningenniveau op peil te houden 
en een bijdrage te leveren aan de lokale en regionale arbeidsmarkt. Sowieso kan de bouw van de 
woningen voor een tijdelijke economische impuls zorgen.  
 
Lichte herstel toeristische sector, perspectief post-corona nog onzeker 
In 2019 zijn er in de recreatie- en toerismesector in Steenbergen circa 310 personen werkzaam bij circa 140 
bedrijven 1. Sinds 2018 laat de sector een banenkrimp zien; in 2020 bijvoorbeeld met 7%. Het aantal 
bedrijven is wel nagenoeg stabiel. De provinciale toerismecijfers laten zien dat in 2020 het aantal gasten en 
het aantal overnachtingen in Noord-Brabant is gedaald. De daling wordt voornamelijk veroorzaakt door 
een daling van het aantal buitenlandse gasten, wat een logisch gevolg is van de coronamaatregelen.  
Tegelijkertijd is in het coronajaar de lokale leefomgeving belangrijker geworden voor mensen en zijn meer 
mensen de natuur ingetrokken. Ondanks dat we naar alle waarschijnlijkheid richting het einde van de 
coronacrisis gaan is het vooralsnog onzeker hoe de het buitenlandse en binnenlandse toerisme zich post-
corona gaat ontwikkelen en wat het effect gaat zijn voor bestedingen en werkgelegenheid in de toeristische 
sector. 
 
Voornamelijk aanwezigheid banen in de horeca 
60% van de werkgelegenheid in de recreatie- en toerismesector in Steenbergen bevindt zich in de horeca. 
Ten opzichte van 2014 en 2019 is het aantal banen in de horeca met 11% afgenomen. Logiesverstrekking 
(hotels, verhuur van vakantiehuisjes, kampeerterreinen en overige overnachtingsplekken) zorgt binnen de 
recreatie- en toerismesector voor 15% van de werkgelegenheid. Deze sector is echter niet gegroeid de 
afgelopen jaren. De watersporttak in Steenbergen is zelfs de afgelopen tien jaar gedaald in het aantal 
banen. 
 
 
 
 
 

1 Voor de recreatie- en toerismesector zijn de statistieken van het aantal werkzame personen (banen) en aantal vestigingen 
(bedrijven) bepaald op basis van de door de LISA stichting ontwikkelde rapportagetool. 

 

 
 

Bouwstenen voor Economische Kracht Steenbergen 

11 

2.2  Trends en ontwikkelingen 
Voor een effectief en toekomstgericht economisch beleid zal de gemeente Steenbergen goed moeten 
inspelen op trends en ontwikkelingen die invloed hebben op het economische klimaat in de gemeente.  
We geven in deze paragraaf de belangrijkste trends en ontwikkelingen weer die een impact hebben op de 
aanwezige sectoren in Steenbergen. De trends en ontwikkelingen lopen uiteen van korte tot lange termijn 
en van lokaal tot mondiaal. 
 

Toelichting  
•  Om in 2050 energieneutraal te zijn zal Steenbergen over moeten stappen van fossiele brandstoffen op 

duurzame energiebronnen. De komende jaren zal dan ook geïnvesteerd moeten worden in 
energiebesparing en schone, hernieuwbare energieopwekking. Het economische landschap wordt 
steeds meer beïnvloed door de duurzaamheidsdoelstellingen. Denk aan wet- en regelgeving, maar 
ook stimulerende maatregelen zoals subsidies.  

•  Deze energie-ambities worden onder andere verwoord in de Regionale Energiestrategie (RES). In de 

RES wordt samengewerkt met maatschappelijke partners, bedrijven en inwoners. Duurzame- en 
warmtevoorzieningen kosten echter ook ruimte. Bij de verduurzaming van de Steenbergse 
energievoorziening is een balans tussen het versterken van de economie en de leefbaarheid en de 
kwaliteit van natuur en landschap erg belangrijk.  

•  Steenbergen kent een aantal grote energieverbruikers. Industriële en agrarische bedrijven in 

Trend 

 
Energietransitie 

 

Next economy 

Steenbergen leveren een grote bijdrage aan de CO2 uitstoot. Echter zijn ze in potentie ook in staat om 
energie te besparen en voor duurzame energieopwekking te kiezen. Er ligt immers een flink potentieel 
in bijvoorbeeld zon op daken, windmolens of restwarmte. Ook kunnen bedrijventerreinen zich 
ontwikkelen tot ‘energie-knooppunt’, door een rol te spelen bij energieopslag en warmteproductie. 
Door hier samen met ondernemers op te trekken zet de gemeente de transitie in gang.  

•  In het kader van duurzaamheid is ook de klimaatadaptatie en circulaire economie een erg actueel 

thema wat veel invloeden heeft. Ook hiervoor is een integrale aanpak gewenst en spelen de 
landbouw en de bedrijventerreinen een belangrijke rol.   

•  Next economy betreft vijf prominente ontwikkelingen die naar verwachting de grootste invloed 

hebben op de industriële en logistieke sector en (de vraag naar) de bedrijventerreinen in de 
gemeente. Te weten: duurzaamheid, circulaire economie, automatisering & robotisering, smart 
industry & logistics en e-commerce. Tot zo’n 70% van de industriële en logistieke bedrijven verwacht 
komende jaren in deze trends te investeren, blijkt uit recent landelijk onderzoek van Stec Groep met 
tien provincies, waaronder Noord-Brabant. Vooral investeringen in robotisering en circulaire 
activiteiten staan hoog op de agenda. Veel industriebedrijven verwachten bovendien dat hierdoor de 
vraag naar werkgelegenheid toeneemt én verandert. Denk aan andere vaardigheden die werknemers 
moeten hebben. De meeste industriebedrijven verwachten dat de genoemde trends ook tot meer 
ruimtevraag leiden. Bovendien vragen deze ontwikkelingen andere kwalitatieve eisen aan de 
vestigingsomgeving, waar Steenbergen rekening mee moet houden. Denk aan voldoende 
(milieu)ruimte voor bedrijven die met afval- en reststromen werken, goede digitalisering van de 
bedrijventerreinen (als voorwaarde voor robotisering, 3D printing), (collectieve) duurzame 
energievoorzieningen, et cetera. Automatisering en robotisering gaat tot slot veel invloed hebben op 
de individuele sectoren. Door krapte op de arbeidsmarkt wordt dit proces versneld. 

•  Er zijn al verschillende ontwikkelingen in de gemeente gaande wat betreft next economy. Zo is de 
circulaire economie in Steenbergen de afgelopen jaren aan het groeien. Het grootste deel van de 
circulaire bedrijven in Steenbergen zijn van het type ‘repair en manufacture’: het verlengen van de 
levensduur van producten door reparatie. 

 
 

Bouwstenen voor Economische Kracht Steenbergen 

12 

Trend 

 
Schaalvergroting, 

innovatie en 
milieubeleid in 

agrosector 

Zorg en arbeidsmarkt 

Toelichting  
•  De landbouw is een belangrijke sector in Steenbergen en Nederland als geheel. Het is bovendien een 
sector die een groot deel van grondoppervlak benut. De omvang van de productie in de sector neemt 
toe, maar onder invloed van (milieu)beleid trager dan in het verleden; zeker in relatie tot recente 
ontwikkelingen omtrent het PAS/stikstofbeleid. Door de vele onzekerheid zijn de Steenbergse 
agrarische ondernemers huiverig om te investeren in grote investeringen en staan grote innovaties 
momenteel ‘on hold’. De coronacrisis draagt daar ook aan bij.  

•  Technologische ontwikkeling wordt gezien als hulpmiddel in het streven naar duurzaamheid. Deze 

ontwikkeling zorgt voor efficiënter ruimtegebruik en een efficiëntere productie, maar zorgt 
tegelijkertijd voor dalende werkgelegenheid in de agrosector. Veel ouderen in de agrosector worden 
bovendien niet vervangen. Dit kan in de toekomst knelpunten opleveren. 

•  In Nederland is er steeds vaker sprake van vrijkomende agrarische bebouwing en grond (VAB). In 

Steenbergen is de leegstand en het aantal VAB’s heel minimaal. De gemeente Steenbergen zal 
daarom ook niet direct invullingen hoeven kiezen voor leegstaande agrarische bedrijven. Omdat de 
agrarische grond en bebouwing van grote landschappelijke waarde is in Steenbergen wordt er wel 
actief meegedacht in nevenactiviteiten bij agrarische ondernemers om de economische draagkracht 
van het buitengebied te vergroten. Denk hierbij aan andere (bedrijfsmatige) functies zoals een 
koppeling met de vrijetijdseconomie in Steenbergen.  

•  Door hogere levensverwachting en afname van bevolking vindt vergrijzing plaats in Steenbergen. 
Hierdoor komt het economische stelsel onder druk te staan. De beroepsbevolking wordt namelijk 
steeds kleiner. 

•  Ontwikkelingen in de zorg hangen nauw samen met de vergrijzende bevolking. Over het algemeen zal 

zorg veel meer chronisch van aard worden. Daarnaast worden de komende jaren oude instituties 
(verzorgingshuizen, verpleeghuizen, et cetera) verder afgebouwd. Elke zorgaanbieder moet 
toegevoegde waarde gaan bieden in de ketens en netwerken die nu overal in een rap tempo 
ontstaan. Om de zorg hierin betaalbaar te houden, worden doelmatigheid en technologische innovatie 
belangrijke aandachtspunten. Doordat de zorgmarkt aantrekt ontstaan er tekorten bij specifieke 
functies. De zorgsector is in Steenbergen al relatief groot en deze sector zal door de vergrijzing een 
extra grote claim leggen op de regionale arbeidsmarkt.  

 
Veranderende 
winkelmarkt 

•  De winkelmarkt staat al jaren onder druk als gevolg van toenemende online bestedingen en 

veranderend consumentengedrag. De huidige coronacrisis versnelt deze trends. Met name online 
bestedingen zijn sterk gestegen. Door toenemend online winkelen, maar ook vergrijzing neemt het 
draagvlak voor winkels af. Leegstand wordt op veel plekken in het land ingevuld met andere functies, 
zoals horeca en wonen. De functie van centra verandert daardoor steeds meer. In de kern 
Steenbergen zal de winkelfunctie steeds minder dominant worden en andere functies (denk aan 
horeca en leisure) nemen deze plek in. Een goede mix aan functies is daarom belangrijk om 
toekomstbestendige centra te creëren, ook voor Steenbergen.  

•  Op het gebied van de vrijetijdseconomie zijn verschillende ontwikkelingen gaande. Allereerst is de 

reismarkt nog steeds een groeiende markt. Door de lagere prijzen zijn we in staat om vaker en langer 
te reizen. Het aantal internationale reizigers laat wereldwijd al jarenlang een stabiele groei zien. 
Mede door de coronacrisis zijn ook de Nederlanders weer meer vakantie gaan vieren in eigen land. 
Een deel is de ruimte en de natuur op gaan zoeken, al dan niet in combinatie met (outdoor) 
activiteiten. Steenbergen kan met de genoemde elementen erg goed op deze vraag aansluiten. 

•  In een tijd waarin we met alles en iedereen verbonden zijn via online community’s, groeit het besef 
dat gebruik belangrijker is dan bezit. De zogenoemde deeleconomie nam in de afgelopen jaren een 
vlucht. We delen onze auto, lenen ons gereedschap uit etc. Maar het bekendste voorbeeld van de 
groeiende deeleconomie is het verhuren van onze woning aan vakantiegangers. Deze nieuwe vorm 
van verblijfsrecreatie zorgt voor kansen en uitdagingen voor de vrijetijdseconomie in Steenbergen.  

Veranderende 

vrijetijdseconomie 

 
 

 
 

Bouwstenen voor Economische Kracht Steenbergen 

13 

Trend 

Corona-impact 

Toelichting  
•  De economie stond kortstondig en hevig uit het lood door de corona-uitbraak en de bijbehorende 

maatregelen. Na een forse krimp in 2020 is echter nu sprake van een sterk herstel. Ook de 
economische voorspellingen zijn gunstig. Al met al wisselt de impact heel sterk per sector: bepaalde 
sectoren zijn/worden hard geraakt (evenementen, toerisme, horeca) en anderen profiteren juist 
(logistiek, bepaalde industrieën). De lokale en regionale economische structuur bepaalt sterk wat de 
precieze impact is voor de economie.  

•  Er is beperkt lokale data beschikbaar waaruit de impact van de coronacrisis op korte termijn kan 

worden afgeleid. Wel is er data over de NOW toekenningen beschikbaar. Landelijk hebben de 
bedrijven in de dienstensector, de detailhandel en horeca het meest gebruikt gemaakt van deze 
NOW-regeling. In Steenbergen  zijn deze sectoren relatief klein in vergelijking met de landbouw en 
overige handel in de gemeente. Een kanttekening is wel dat deze NOW-toekenningen slechts een 
beeld van de korte termijn effecten weergeven.  

•  Voornamelijk het centrum in Steenbergen zal in de gemeente het meeste last ondervinden van de 
coronacrisis. Al heeft het centrum in Steenbergen voornamelijk dagelijkse voorzieningen die het 
minst hard geraakt zijn door alle coronamaatregelen. De kledingzaken krijgen het wel extra zwaar, 
maar de invloed op de gehele economie van Steenbergen daarvan is waarschijnlijk beperkt. 

 

 
 

Bouwstenen voor Economische Kracht Steenbergen 

14 

2.3  SWOT 
In onderstaande SWOT zetten we de belangrijkste kansen, bedreigingen, sterktes en zwaktes uiteen voor 
Steenbergen. Deze zijn gebaseerd op de economische foto, de trendanalyse en input van de ondernemers 
in Steenbergen. 
 

Sterktes 

Zwaktes 

•  De Agrofood zorgt voor een groot aandeel in de 

•  Te weinig beleving en gevoel vanuit inwoners en 

werkgelegenheid, zowel op het AFC als in het buitengebied. 

ondernemers bij de agrofoodsector.  

•  Realisatie van AFC Nieuw Prinsenland als 

innovatieve hotspot van de regio. 

•  Veel dynamiek op de bedrijventerreinen. 
•  Blijvende stijging van de werkgelegenheid en het aantal 

vestigingen op de bedrijventerreinen. 

•  Door ontbreken van hoger en vervolgonderwijs, te  weinig 

hoger opgeleiden in het bedrijfsleven. 

•  Krimp detailhandel in centrum Steenbergen zet leefbaarheid 

onder druk. 

•  Geen werkgelegenheidsstijging in recreatie- en toerisme 

•  Landschappelijke kwaliteiten buitengebied als drager voor 

zichtbaar. 

•  Veel inwoners werken buiten de gemeente. 

kernwaarden rust, ruimte en natuur. 

•  Gunstige ligging in de regio en tussen steden zoals 

Rotterdam en Antwerpen door aanwezigheid A4. 

•  Betrokken regionale samenwerking met o.a. de Brabantse 

Wal. 

•  Partijen zijn meer en meer betrokken bij de gemeente.  

•  Het AFC Nieuw Prinsenland als kans voor circulariteit en 

•  Passende huisvesting voor buitenlandse werknemers 

Kansen 

Bedreigingen 

realiseren. 

druk. 

•  Op Reinierpolder zijn er nog beperkte vestigings- en 

groeimogelijkheden. 

•  Leefbaarheid en voorzieningen in kleine kernen staat onder 

•  Potentiële beroepsbevolking neemt af door ontgroening en 
vergrijzing. Hierdoor mogelijke verder toename van krapte 
op de arbeidsmarkt. 

•  Onzekerheden door coronacrisis en macro-economie. 

duurzaamheid (restwarmte). 

•  Aanleg van een kade bij het AFC Nieuw 

Prinsenland voor realisatie vervoer over water. 
•  Een fieldlab voor experimentele en innovatieve 

landbouw wat zichtbaar en beleefbaar wordt in het 
buitengebied. 

•  De transformatie van de vrijkomende agrarische bebouwing 
aangrijpen om het buitengebied hoogwaardig in te richten. 
•  Uitbreiding van bedrijvenareaal vangt de regionale vraag 

•  Combineren water en recreatie en toerisme in verschillende 

(deels) op. 

kernen. 

•  Door actievere ondernemers (groei OPS) 

mogelijkheden om stappen te zetten op het gebied van 
duurzaamheid, veiligheid, beleving, mobiliteit en verkeer. 

•  Door monitoring en analyses sneller inspelen op 

veranderingen. 

•  Hotel langs de A4 kan zorgen voor gasten voor bedrijven. 
•  Het vermarkten van de Brabantse Wal gemeenten. 

 
Op basis van de SWOT zien we als de belangrijkste opgaven voor economisch Steenbergen: 
• 

Inzetten op de duurzaamheidsambities: Verduurzaming staat steeds prominenter op de economische 
agenda. De energietransitie is een belangrijke opgave komende jaren die ook veel economische kansen 
en investeringsdynamiek creëert. De bedrijventerreinen zullen de komende jaren aan de slag moeten 
met de verduurzamingsopgave om zo toekomstbestendig te worden en hun economische waarde te 
behouden. De gemeente werkt momenteel aan een Uitvoeringsprogramma Duurzaamheid 2021-2022 
waar ook diverse duurzaamheidsacties worden opgenomen gericht op bedrijven. De gemeente 
Steenbergen is daarnaast al bezig met een projectvoorstel om zon op bedrijfsdaken te stimuleren en is 
aan het onderzoeken wat de mogelijkheden zijn van een zakelijk energieloket. Naast 
energiebesparende maatregelen is ook aandacht voor hittestress en het aanleggen van groen op de 
bedrijventerreinen een belangrijke opgave waar de gemeente Steenbergen mee aan de slag gaat. 
Steenbergen heeft met de agrofoodsector een herkenbaar profiel en een strategische uitgangspositie 
op het duurzaamheidsthema. De glastuinbouw heeft een grote potentie om via warmtenetten 
verwarmd te worden. In de gemeente zijn er ook enkele duurzaamheidsinitiatieven zoals het project 

 
 

Bouwstenen voor Economische Kracht Steenbergen 

15 

Osiris, waar de tuinders van het Agrofood Cluster (AFC) en de afvalenergiecentrale SUEZ ReEnergy 
samenwerken om het gebruik van fossiele brandstoffen te verminderen. 

•  Werken aan kwaliteit en innovatiekracht bedrijventerreinen: Een vitaal Steenbergs bedrijfsleven 

begint bij goed functionerende en toekomstbestendige werklocaties die aansluiten op de 
(veranderende) wensen en eisen van bedrijven. Daarbij speelt dat de randvoorwaarden om te kunnen 
investeren in bepalende trends (automatisering, digitalisering, circulair, energietransitie, et cetera) op 
orde moeten zijn. Op Reinierpolder zijn hier al eerste stappen in gemaakt door in samenwerking met 
ParkConcepts diverse ingrepen te doen zoals herstructurering en het verbeteren van de 
groenvoorzieningen. De volgende stappen zullen gezet moeten worden op het gebied van 
energietransitie en circulariteit. Dit zijn opgaven met een grotere omvang, waar grotere investeringen 
mee gemoeid zullen gaan.  

•  Faciliteren lokale en regionale vraag: Binnen de Brabantse Wal is er een tekort aan ruimte voor MKB-
bedrijven. Steenbergen heeft met een beoogde uitbreiding van Reinierpolder mogelijk een geschikte 
locatie om deze vraag te laten landen. Aangezien een groot gedeelte van het lokale en regionale MKB 
verbonden is aan de speerpuntsectoren van de regio draagt uitbreiding van bedrijventerrein in 
Steenbergen bij versterking van deze speerpuntsectoren, het agrofoodcluster in het bijzonder. Om de 
uitbreiding van Reinierpolder mogelijk te maken is regionale afstemming nodig met de andere 
Brabantse Wal gemeenten en de regio West-Brabant. De gemeente is hier actief mee bezig.  

•  Voldoende en passend arbeidspotentieel: De arbeidsmarkt in Steenbergen is krap en wordt richting 

de toekomst alleen nog maar krapper door de dalende potentiële beroepsbevolking. Voor bedrijven 
wordt het in de toekomst waarschijnlijk lastiger om nieuw personeel te vinden om groei te realiseren, 
maar ook om personeel te vervangen als gevolg van uittreding (pensioen en ontslag). Een van de 
oplossingen is om meer Steenbergen die nu buiten de gemeente werken te verleiden om in 
Steenbergen aan de slag te gaan. Daarvoor is het onder meer nodig om een betere match tussen vraag 
naar en aanbod van banen te realiseren. De doorontwikkeling van het AFC en de beoogde uitbreiding 
van Reinierpolder moeten hieraan bijdragen. Daarnaast is het belangrijk om de connectie met 
(technische) onderwijs en kennisinstellingen in de regio waar nodig en mogelijk verder te versterken. 

•  Leefbare en sterkere centra: Een aantrekkelijk voorzieningenniveau is niet alleen bepalend voor de 
bedrijvigheid in een centrum, maar ook voor het creëren van een aantrekkelijk woon- en leefklimaat. 
Deels zijn voorzieningen op gemeentelijk niveau aanwezig, deels op regionaal niveau. Steenbergen en 
Dinteloord kenmerken zich voornamelijk door de aanwezigheid van lokale winkels en 
horecagelegenheden. Door een veranderende demografie verandert tegelijkertijd het draagvlak voor 
voorzieningen. In dit geval speelt waar mogelijk behoud van voorzieningen, en anders concentratie van 
diverse voorzieningen in combinatie met woningbouw. Ook zijn de havens in Steenbergen en 
Dinteloord unieke trekpleisters. Deze plekken moeten zorgen voor een bruisende plek waar horeca op 
in kan spelen. 

•  Vitaal buitengebied: Voor de economische ontwikkeling van het buitengebied gelden allerlei trends en 
ontwikkelingen zoals genoemd in het vorige hoofdstuk. In de recreatieve markt heeft Steenbergen veel 
te bieden op het gebied van rust en authenticiteit. De agrarische sector is onderhevig aan 
schaalvergroting en automatisering. Er zijn ecologische ontwikkelingen (klimaatverandering) en 
daarmee verbonden beleidsmatige ontwikkelingen (denk aan de stikstofproblematiek). Tegelijkertijd 
heeft de sector te maken met vergrijzing, waardoor er een steeds grotere uitstroom van werknemers 
zal plaatsvinden. In het geval dat een agrariër geen opvolger vindt en genoodzaakt is om te stoppen 
komt de agrarische bebouwing vrij. Het is van belang dat de gemeente Steenbergen mogelijkheden 
voor herontwikkeling van deze VAB’s onderzoekt die een hoogwaardige (economische) invulling 
hebben.  

 

 

 
 

Bouwstenen voor Economische Kracht Steenbergen 

16 

3 Beleidskaders 

Figuur 6: Focus op ‘stuwende’ bedrijven  

Het economische beleid van de gemeente Steenbergen staat uiteraard niet op zichzelf. De economische 
activiteiten overschrijden de gemeentegrenzen. Zo werkt de gemeente Steenbergen al samen met de 
gemeenten Woensdrecht en Bergen op Zoom onder de naam ‘de Brabantse Wal’ en is de gemeente 
onderdeel van de regio West-Brabant. Op verschillende schaalniveaus zijn er al relevante (economische) 
beleidsdocumenten gemaakt als uitvloeisel van de samenwerkingen. Door het economische beleid van 
Steenbergen goed te stroomlijnen met de regionale en provinciale context wordt de economische kracht 
van het beleid versterkt.  
 
Hieronder benoemen we een aantal relevante beleidsdocumenten met daarin de belangrijkste 
uitgangspunten. Tevens geven we aan bij welke uitgangspunten de gemeente Steenbergen het beste aan 
kan haken, gezien de economische foto en de kansen en bedreigingen die wij voor Steenbergen zien. 
 
3.1  Provinciaal beleid 
Visie op een toekomstbestendige economie voor Brabant 
Deze visie op de economie geeft weer hoe de 
provincie in kan spelen op belangrijke trends en 
ontwikkelingen om een sterke economie te blijven 
in 2030. Het belangrijkste uitgangspunt van de 
provincie Noord-Brabant is dat economische 
ontwikkeling bijdraagt aan een brede welvaart en 
sociale samenhang als maatschappelijk 
fundament. Een aantrekkelijke woon- en 
leefomgeving is daarvoor randvoorwaarde. Het 
beleidskader richt zich voornamelijk op het 
stuwende gedeelte van de Brabantse economie. 
Deze bedrijvigheid zorgt doorgaans voor extra 
werkgelegenheid en een groei van het 
verzorgende, dienstverlenende gedeelte van de 
economie. Productiviteitsgroei van stuwende 
bedrijvigheid en werkgelegenheid zijn belangrijke 
aandachtspunten voor het provinciale toekomstige 
welvaartsniveau. Stuwende bedrijfsactiviteiten zijn 
activiteiten daar waar (nieuwe) producten en 
diensten worden ontworpen en ontwikkeld en waar 
innovatie plaatsvindt. Hiermee kiest de provincie 
een bepaalde focus in het economisch beleid en 
zal dus ook waar nodig middelen voor hebben. In 
de gemeente Steenbergen kan dit principe van de 
focus op ‘stuwende’ bedrijfsactiviteiten erg goed landen. Steenbergen kent namelijk een aantal sectoren 
die een relatief hoge toegevoegde waarde hebben voor de gemeente. Allereerst zorgen diverse sectoren 
op de bedrijventerreinen voor veel toegevoegde waarde in de gemeente. Naast de bedrijventerreinen is de 
agrofood sector een sector waar veel waarde wordt gecreëerd. Deze ‘stuwende’ activiteiten sluiten 
daarmee aan bij de provinciale focus om zo de ondersteuning bij de economische ontwikkeling van 
Steenbergen te vergroten. 

Bron: Provincie Noord-Brabant, 2020 

 

In deze ‘stuwende’ sectoren is het van belang om niet alleen te handelen vanuit een provinciaal of 
gemeentelijk kader. De provinciale visie benadrukt dat er verbinding gemaakt moet worden tussen 
bedrijven, kennisinstellingen en verschillende overheidslagen (de triple helix). Alleen zo laat je 
economische acties slagen en creëer je een bredere welvaart 
 
 

 
 

Bouwstenen voor Economische Kracht Steenbergen 

17 

3.2  Regionaal beleid 
Hub voor vernieuwend ondernemerschap: economische agenda West-Brabant 
De Economic Board West-Brabant heeft de economische koers en ambitie van de regio West-Brabant 
vastgelegd in de Economische Agenda West-Brabant. De belangrijkste aspecten uit de agenda zijn: 
•  West-Brabant ligt gunstig in een economisch kerngebied en heeft een zeer gedifferentieerde economie. 

Die ligging en diversiteit moet de regio optimaal gebruiken. 

•  De (traditionele) sterke West-Brabantse sectoren agrofood & biobased, industrie en logistiek vormen 

de historische economische basis van de regio. Daar blijft de regio op inzetten. Ook Steenbergen heeft, 
afgezien van logistiek, een belangrijk aandeel in deze sterke sectoren. 

•  De wereld vraagt om slimme en duurzame oplossingen. Deze kan West-Brabant alleen realiseren in 

verbinding met de omliggende regio’s, als triple helix, in de sectoren en tussen de sectoren. 

•  West-Brabant gaat (sectoraal) inzetten op de strategie van verbinden, verslimmen en verduurzamen. 
•  West-Brabant wil zich ontwikkelen als een hub voor vernieuwend ondernemerschap door groei van 

MKB en Startups te ondersteunen én door het ontwikkelen van programma’s voor de sector creatieve 
dienstverlening en mogelijk de vrijetijdseconomie. Op de bedrijventerreinen in Steenbergen is een 
groot deel MKB. Deze zijn onmisbaar voor de Steenbergse economie.  

•  Vernieuwend ondernemerschap komt niet alleen vanuit de regio. Vernieuwing komt ook van buiten. 

Daarom blijft West-Brabant inzetten op ‘acquisitie en vestigen’, waarbij de focus ligt op bedrijven met 
economische en regionale meerwaarde voor de regio. 

 
Toekomstbeeld bedrijventerreinen West-Brabant 
Het belang van de bedrijventerreinen in de regio West-Brabant groeit, niet alleen economisch maar ook 
voor aanpalende opgaven zoals energie en klimaat. De regio heeft daarom in 2020 nieuwe regionale 
afspraken opgesteld voor de bedrijventerreinen. Het toekomstbeeld geeft aan welke locaties als drager van 
de regionaal-economische transitie van West-Brabant essentieel zijn. De bedrijventerreinenportefeuille 
bestaat namelijk uit een samenhangend en complementair ecosysteem van bedrijventerreinen met 
verschillende doelgroepen en geografische reikwijdte. Voor de Brabantse Wal-regio ligt voornamelijk de 
focus op de opgave van een functioneel klein/middelgroot werkmilieu. Het MKB is sterk vertegenwoordigd 
in de regio en het levert een grote bijdrage aan de werkgelegenheid en de toegevoegde waarde van de 
regionale economie. In het Toekomstbeeld wordt daarom ook aangegeven dat deze bedrijven voldoende 
(ruimtelijke) groeiperspectief geboden moet worden op toekomstbestendige plekken.  
 
Naast het werkmilieu zijn de speerpuntsectoren Agrofood & Biobased en Maintenance zoals benoemd in 
het Toekomstbeeld aanwezig in de gemeente Steenbergen. Het AFC Nieuw Prinsenland wordt aangemerkt 
als grootschalige locatie voor bedrijven uit en gelieerd aan de agro- en levensmiddelensector. De 
Maintenance bevindt zich voornamelijk op de overige bedrijventerreinen (Reinierpolder en Reinierpark). 
Vanuit het Toekomstbeeld is symbiose en samenwerking van en tussen deze sectoren (bijvoorbeeld op het 
gebied van energietransitie en circulaire economie) erg belangrijk. 
 
 
 
 
 
 
 
 
 
 
 
 
 
 
 

 
 

Bouwstenen voor Economische Kracht Steenbergen 

18 

Figuur 7: West-Brabant 2030 in beeld 

 
 
 
 
 
 
 
 
 
 
 
 
 
 
 
 
 
 
 
 
 
 
 
 

Bron: Toekomstbeeld bedrijventerreinen West-Brabant, 2020 
 
Notitie strategische uitgangspunten bedrijventerreinen Brabantse Wal 
De Brabantse Wal gemeenten (Bergen op Zoom, Steenbergen en Woensdrecht) hebben in het kader van 
samenwerking een visie geformuleerd om in gezamenlijk verband de kansen aan te merken op het gebied 
van duurzame economische ontwikkeling. Om de (sub)regionale afstemming zo veel mogelijk te 
bewerkstelligen zet de Brabantse Wal gemeenten in op het realiseren van één gezamenlijk subregionaal 
aanbod voor de ontwikkeling van de bedrijventerreinen. Het doel is om met aanbieden van fysieke ruimte 
voor bedrijven de behoeften van de markt zo goed mogelijk te bedienen op locaties die daarvoor het meest 
geschikt zijn. Buck Consultants International heeft hiervoor een aantal strategische uitgangspunten 
opgeschreven die richtinggevend zijn voor de koers van de bedrijventerreinen. Belangrijk voor het 
economische beleid van de gemeente Steenbergen is dat de notitie uitwijst dat er uitbreidingsvraag van 
circa 36 tot 55 hectare is in de periode 2018 t/m 2030 voor de drie gemeenten. Naast de uitbreidingsvraag 
ligt volgens BCI ook de focus op het maken van een kwaliteitsslag op de bestaande bedrijventerreinen.  
 
3.3  Sectoraal beleid 
Naast dat het economisch beleid van Steenbergen beïnvloed wordt door provinciale en regionale visies, 
bieden sectorale beleidsvisies aanknopingspunten om uiteindelijk het gemeentelijke economische beleid te 
verstevigen. Voor Steenbergen zijn specifiek de volgende sectorale visies van belang. 
 
Brabant toonaangevend verbonden: visie en uitvoeringsstrategie 2021-2025 
Deze visie is opgesteld door Routebureau Brabant wat een samenwerkingsverband is tussen provincie 
Noord-Brabant en alle Brabantse gemeenten. De coördinerende en uitvoerende taken van deze 
samenwerking zijn integraal onderdeel van marketing- en projectorganisatie VisitBrabant. In de 
uitvoeringsstrategie worden vijf pijlers genoemd  die richting geven aan (Steenbergse) vrijetijdseconomie: 
-  Vijfsterrenkwaliteit routenetwerken: door te investeren in routes kan de marketingwaarde van een 
gebied vergroot worden. De routes zorgen voor een verbeterde bereikbaarheid en verbondenheid 

 
 

Bouwstenen voor Economische Kracht Steenbergen 

19 

- 

tussen de verschillende gebieden. Denk in Steenbergen aan de verbinding tussen de kernen (en 
het water) en het buitengebied. 
Intensiveren in informatie en promotie: onder andere routes vragen om een goede online en 
offline vindbaarheid. Het zorgt ook voor een stimulans om gebruik te maken van het netwerk en zo 
de natuur, cultuur en horeca te ontdekken. 

-  Belevingswaarde: naast het reguliere routenetwerk is het ook van belang dat er routesuggesties 

zijn op basis van een voor die regio onderscheidend thema of verhaal. 

-  Netwerkkansen: de routenetwerken zijn onderdeel van een groter geheel. Ook voor Steenbergen 

geldt dat aansluiting met de omliggende gemeenten helpt om een volwaardig routenetwerk te 
creëren. 

-  Crossovers overig beleid: door de inzet op recreatieve routes wordt er een bijdrage geleverd aan 

andere beleidsopgaven. Denk hierbij aan de bereikbaarheid van bedrijvigheid in het buitengebied. 

 
Door voorzieningen en de infrastructuur kwalitatief op peil te houden zorg je ervoor dat er economische 
spin-offs ontstaan op het gebied van de vrijetijdseconomie. Hierbij kan het verbinden van diverse thema’s 
(denk bijvoorbeeld aan agrofood) in Steenbergen voor economische meerwaarde zorgen. 
 
West-Brabantse Programma Agrofood/Biobased (REWIN) 
West-Brabant wil haar toppositie als plantaardige regio uitbouwen. Om dit te doen hebben kernspelers uit 
het bedrijfsleven, het onderwijs en de overheid een stuurgroep gevormd en gezamenlijk het West-
Brabantse Programma Agrofood/Biobased  opgezet. Deze stuurgroep zet zich in om een goede innovatie-
infrastructuur te ontwikkelen, waarbinnen bedrijven ideeën kunnen realiseren. Deze bestaat uit middelen, 
netwerken en kennis. De gemeente Steenbergen heeft een uitstekende uitgangspositie met de aanwezige 
agrofood. Zo is bijvoorbeeld het Green Protein Excellence Centre (Cosun Beet Company) een campus die 
bijdraagt aan het toekomstbestendig telen en het optimaal benutten van de grote gewassen.  
 
Regionale Energie Strategie 1.0 – West Brabant 
Economische opgaven zijn nauw verbonden met opgaven omtrent de energietransitie. Op basis van het 
RES 1.0 heeft de gemeente Steenbergen de volgende doelstellingen opgesteld: 
•  Om in 2050 energieneutraal te zijn zet de gemeente in op hernieuwbare energie. 25% van de grote 

daken in de gemeente moeten voorzien zijn van zonnepanelen (nog 18 GWh tot 2030). Ook is er circa 
93 hectare aan zonneveld nodig.  

•  Restwarmte en CO2 die vrijkomt bij de verbranding van niet recyclebare afvalstromen in te zetten in de 

• 

kassen. 
Instellen van een ambtelijk programmeringsoverleg met de andere gemeenten, de provincie, het 
waterschap en de Brabantse Ontwikkelings Maatschappij (BOM). In dit overleg wordt de 
programmering van wind- en zonprojecten besproken in relatie tot de ontwikkeling van de 
netcapaciteit. 

 
Bedrijven spelen, naast overheden, een sleutelrol om de opgaven aan te pakken. Voor economisch beleid 
is het daarom van belang om de doelstellingen volgend uit het RES 1.0 te koppelen aan economische 
acties. 

 
 

Bouwstenen voor Economische Kracht Steenbergen 

20 

4 Wat zijn mogelijke 
stuwmotoren van 
Steenbergen? 

4.1  Zet in op drie stuwmotoren 
Focus 
Om de belangrijkste opgaven aan te pakken en de economische kansen zo veel mogelijk te benutten lijkt 
het ons goed als de gemeente Steenbergen op een aantal thema’s focust. Met focus kan de economische 
impact van de gemeentelijke inspanningen worden gemaximaliseerd. De focus op bepaalde thema’s neemt 
overigens niet weg dat andere sectoren uit het oog verloren worden. Juist door focus aan te brengen op de 
belangrijkste economische stuwmotoren wordt de rest van de Steenbergse economie ook versterkt. 
 
Stuwende gedeelte van de Steenbergse economie als multiplier en met een revolverend effect 
In het vorige hoofdstuk hebben we geconstateerd dat de provincie Noord-Brabant volop in gaat zetten op 
het ‘stuwende’ gedeelte van haar economie en dat in Steenbergen een aantal sectoren aanwezig zijn die 
naar verhouding veel economische bijdrage leveren aan de gemeente. Voor het Steenbergse economische 
beleid kan het dus relevant zijn voornamelijk in te zetten op het stuwende gedeelte van de economie. 
 

MULTIPLIER EFFECT EN REVOLVEREND EFFECT 

De concurrentiepositie van de stuwende bedrijven in Steenbergen is gebaseerd 
op de unieke resources (locatie, ligging, bereikbaarheid, arbeidsmarkt en  
-mentaliteit) waarover de bedrijven beschikken en is bepalend voor de  
werkgelegenheidsontwikkeling en groei van diverse sectoren. Door in te zetten  
op deze stuwende delen van de Steenbergse economie wordt een  
productiviteitsgroei gerealiseerd – en daarmee extra geld/inkomen –  
die zorgt voor extra werkgelegenheid. Ook zorgt het voor een groei in het  
verzorgende, dienstverlenende deel van de Steenbergse economie; de  
zogenaamde ‘(business)verzorgende’ sectoren. Het gaat dan bijvoorbeeld om  
extra werk bij de accountants, adviseurs en ICT-ers, maar ook bij de kappers,  
de cafés en de winkeliers. Dit draagt bij aan een aantrekkelijk leef- en werkklimaat  
in Steenbergen, wat ook belangrijke randvoorwaardes zijn voor de economische  
ontwikkeling. 
  
De gemeente kan door deze beleidsfocus dus extra geldstromen creëren voor  
Steenbergen wat de economie minder afhankelijk maakt van de ontwikkeling  
van de bevolking in Steenbergen. Het reilen en zeilen van verzorgende sectoren  
hangt namelijk sterk af van de omvang, samenstelling en draagkracht (besteedbaar inkomen) van de 
inwoners en de ontwikkeling daarvan. 
 
Op deze manier worden maximaal de kracht van en kansen voor de Steenbergse economie benut en 
wordt de Steenbergse economie klaargestoomd voor de grote uitdagingen voor de toekomstige 
economie en samenleving, zoals duurzaamheid en digitalisering. Door in te spelen op de belangrijkste 
stuwende krachten en deze waar mogelijk te verbinden, ontstaat een uniek profiel voor Steenbergen! 

 
 

Bouwstenen voor Economische Kracht Steenbergen 

21 

Agrofood, bedrijventerreinen en de vrijetijdseconomie 
Dit zijn volgens ons de drie thema’s voor het beleid waarmee de meeste economische impact is te 
realiseren in Steenbergen: 
•  Bij het thema agrofood gaat het hoofdzakelijk om de bedrijven in het buitengebied van de gemeente en 

het AFC Nieuw Prinsenland met een aantal grote bedrijven en een plaatst waar veel innovatie 
plaatsvindt.  

•  Op de bedrijventerreinen bevindt zich veel stuwende bedrijvigheid, vaak ook gelieerd aan agrofood. 

Denk aan verwerkende industrie, gewasbeschermingsbedrijven, mechanisatiebedrijven, groothandels 
en transport/logistiek. Deze bedrijven leveren daar hun stuwende karakter veel werkgelegenheid en 
toegevoegde waarde voor de Steenbergse economie op.  

•  De sector toerisme en recreatie (vrijetijdseconomie) is vooral in potentie een belangrijke stuwende 

sector voor Steenbergen. Zeker als het lukt om voldoende bezoekers en bestedingen van buitenaf te 
genereren die zo de lokale economie versterken en de economische koek vergroten. 

 

We kunnen ons voorstellen dat de gemeente Steenbergen, aansluitend op de economische agenda van 
regio West-Brabant (zie paragraaf 3.2), per speerpunt inzet op een strategie van verduurzamen, versnellen 
en verslimmen. Door het hanteren van deze 3’vs zoekt Steenbergen bij het versterken van de lokale 
economie de aansluiting bij de regio (immers, Steenbergen is geen eiland) en is het economisch beleid 
toekomstgericht. 

 
 
 
 
 
 
 
 
 
 
 
 
 
 
 
 
 
 
 
 
 
 
In de paragrafen hierna gaan we wat dieper in op waarom de gemeente op deze speerpunten kan inzetten, 
wat ze ermee kunnen bereiken en wat ze daarvoor moeten doen. 
 
 
 
 

 

 

 
 

Bouwstenen voor Economische Kracht Steenbergen 

22 

Figuur 8: Steenbergen zwaartepunt agrofood in West-Brabant  

Bron:  Economische Hub West-Brabant. Samen schakelen naar een 
innovatieve toekomst. Pieter Tordoir (2018) 

4.2  Agrofood 
4.2.1 Waarom er op inzetten? 
Regionaal een topsector 
De agrofood is sterk verankerd in West-
Brabant, met als hotspot daarbinnen de 
gemeente Steenbergen. De agrofood is 
regionaal een speerpuntsector en opgenomen 
als een van de drie speerpuntsectoren in de 
Economische Agenda West-Brabant 2. Binnen 
de agrofood worden continu nieuwe activiteiten 
en vormen van ondernemerschap ontwikkeld 
met een hoge toegevoegde waarde. Niet alleen 
in geld, maar ook wat betreft brede duurzame 
ontwikkelingsdoelstellingen (duurzaamheid, 
klimaat, gezondheid, eerlijk en inclusief werk, 
etc.). De bedrijven in deze sectoren zijn goed 
geworteld in West-Brabant, versterken het 
regionale economische ecosysteem en grijpen 
de kansen van belangrijke ‘Next Economy’-
trends als circulaire economie, energietransitie, 
duurzaamheid en digitalisering (‘smart’). 
 
Belangrijk voor de Steenbergse economie 
Agrofood loopt in Steenbergen dwars 
door allerlei sectoren heen. Deze 
sector heeft economisch gezien een 
grote waarde, het zorgt voor maar liefst 
een derde deel van de totale in de 
gemeente gecreëerde toegevoegde 
waarde. In 2020 zijn 2.220 personen in 
de agrofood werkzaam bij circa 340 
bedrijven. Hiermee omvat de sector 
circa 30% van de totale 
werkgelegenheid in de gemeente. Het 
aantal banen in deze sector is de 
afgelopen zes jaar met 10% gestegen. 
Binnen de agrofoodsector zijn met name de werkgelegenheid in de teelt van eenjarige gewassen (33%), de 
teelt van meerjarige gewassen (11%) en de vervaardiging van overige voedingsmiddelen (13%) sterk 
vertegenwoordigd. 
 
Economische activiteit op zowel het AFC als in het buitengebied 
De economische activiteit vindt gedeeltelijk op het AFC Nieuw Prinsenland plaats en gedeeltelijk in het 
buitengebied. Het AFC Nieuw Prinsenland is een bedrijventerrein wat primair ingericht is op bedrijven uit 
en gelieerd aan de agro- en levensmiddelensector. Er zijn dan ook relatief ruimte planologische 
mogelijkheden en ruime kavels aanwezig. Op het AFC Nieuw Prinsenland zijn grofweg twee locaties te 
onderscheiden. Een glastuinbouwgebied Nieuw Prinsenland wat in de periode 2005 t/m 2019 is ontwikkeld 
door de Tuinbouwontwikkelingsmaatschappij waar nu 8 glastuinbouwbedrijven zijn gevestigd en een 
bedrijventerreingedeelte waar momenteel nog circa 30 hectare uitgeefbaar is voor bedrijven actief in of 
gelieerd aan de agro- en levensmiddelensector. Het AFC Nieuw Prinsenland is het hardst groeiende 
bedrijventerrein in de gemeente. Inclusief de Cosun Beet Company werken er op het terrein circa 400 
mensen. Dit zal de komende jaren toenemen, omdat er nog ruimte is voor bedrijven om zich hier te 

Figuur 9: Cluster Agrofood loopt door meerdere sectoren  

2 Agenda van de Economic Board West-Brabant (januari 2019): klik hier. 

 

 
 

Bouwstenen voor Economische Kracht Steenbergen 

23 

vestigen. De Cosun Beet Company fungeert hierbij als sleutelbedrijf, omdat dit bedrijf een grote regionale 
aantrekkingskracht heeft. Hierbij speelt het Cosun Innovatie Centrum en laboratorium voor het IRS 
(Instituut voor Rationale Suikerproductie), dat in 2017 in gebruik werd genomen, een cruciale rol. Hier 
wordt alle expertise en kennis omtrent innovaties in de agrofood samengebracht.  
Het buitengebied van Steenbergen maakt het agrofoodsysteem compleet. Daar vinden nieuwe 
teelttechnieken en allerlei nieuwe vormen van digitalisering (Internet of Things; IoT, in combinatie met 
Artificial Intelligence; AI) hun weg in de praktijk voor een betere opbrengst in een betere balans met natuur 
en milieu. Immers, als er één sector met milieu- en duurzaamheidsvraagstukken wordt geconfronteerd dan 
is het wel de agrofood (energieverbruik, overmatige bemesting, CO2-uitstoot, dierenwelzijn).  
 
4.2.2 Wat ermee te kunnen bereiken? 
Agrofood als toepassingsgebied voor innovaties en koppelkansen met andere 
sectoren 
Om de bedrijfsvoering dus toekomstbestendig te maken adviseren we om inzet op IoT en AI verder te 
stimuleren als gemeente. Denk hierbij aan precisielandbouw, waarbij veel gebruik wordt gemaakt van 
sensortechnologieën om gegevens te verzamelen over bijvoorbeeld bodem- en gewassengedrag, 
machinestatus, opslagtanks en klimaat- en andere omgeving gerelateerde metingen. Maar denk ook aan 
allerlei ontwikkelingen en innovatie op het vlak van circulaire en kringlooplandbouw en op het gebied van 
natuurinclusieve landbouw (bijvoorbeeld het gebruik van akkerranden, werken aan een gezonde bodem of 
zorgen dat het landschap aantrekkelijker wordt voor specifieke soorten vogels of planten). De thema’s 
agrofood en innovatie kunnen zo worden gecombineerd en zichtbaar en beleefbaar worden gemaakt in het 
buitengebied om ook de vrijetijdseconomie hiermee een boost te geven. Hier kan de gemeente 
biodiversiteit, klimaatadaptatie en natuurontwikkeling combineren met andere recreatieve faciliteiten 
evenals de promotie van streekproducten. Informatieverstrekking is daarbij van belang om de 
agrofoodsector beter te begrijpen. Het is belangrijk dat Steenbergen de agrofoodsector ook daadwerkelijk 
kan ervaren en beleven. Iets wat nu nog mist. 
 
Het AFC als een  katalysator voor duurzaamheid 
Naast duurzaamheidsacties in het buitengebied heeft het AFC voldoende ingrediënten om een duurzame 
hotspot te worden. Naast dat er al allerlei processen plaatsvinden rondom circulariteit, bijvoorbeeld het 
creëren van toegevoegde waarde bij producten (bieten, aardappelen, groente, fruit etc.) staat energie ook 
hoog op de agenda. De Cosun Beet Company heeft al verschillende duurzame initiatieven in gebruik en 
ook naar de toekomst toe zijn ze bezig om het gebruik van fossiele brandstoffen steeds verder te 
reduceren. Er staan ook al een aantal windmolens rondom het terrein. Verder wordt er momenteel gewerkt 
aan de aanleg van een warmtenet waar diverse partijen en de landelijke overheid betrokken bij zijn. 
 
Hergebruik van vrijkomende agrarische bebouwingen om economische 
meerwaarde te creëren 
Het buitengebied gaat in de toekomst ook te maken krijgen met allerlei andere transities, met name door 
toekomstige stoppers en veranderende bedrijfsvoering. Zoals ook het bestemmingsplan Buitengebied 
Steenbergen – 1e herziening aangeeft is het van belang om ruimte te bieden aan neven- en 
vervolgfuncties 3. Dit moet bijdragen aan de bevordering van de vitaliteit van het buitengebied en de 
hergebruikmogelijkheden van vrijkomende agrarische bedrijfslocaties.  

 

3 We halen daarvoor onder meer inspiratie uit de aanpak van diverse Achterhoekse gemeenten. Agrarische coaches gaan in opdracht 
van de gemeente actief op zoek naar boeren met wie het financieel en persoonlijk niet goed gaat. Behalve informatie over het welzijn 
van de boeren dient het bezoek nog een doel. Het verschaft namelijk duidelijkheid over welke bedrijven stoppen of overwegen te 
stoppen en de gevolgen die dat heeft voor de gemeente. Daarnaast hebben diverse gemeenten een sloopfonds ingesteld om 
verpaupering en leegstand te voorkomen. De bedoeling van het fonds is om boeren te stimuleren om overbodige gebouwen te slopen 
voor verpaupering (en gevaar voor ondermijning) optreedt. Denk bijvoorbeeld aan het slopen van een kleine schuur of een woning. De 
sloopregeling kan gecombineerd worden met andere regelingen zoals voor asbestverwijdering en regelingen om boerenerven en 
panden te benutten voor het opwekken van zonne -energie.  

 

 
 

Bouwstenen voor Economische Kracht Steenbergen 

24 

 
4.2.3 Wat daarvoor te doen? 
Een koppeling maken met het onderwijs en andere sectoren 
Om de innovatie en beleving door het hele agrofoodcluster te stimuleren is de koppeling met het onderwijs 
en de andere stuwende sectoren in Steenbergen enorm belangrijk. Het is belangrijk dat bijvoorbeeld de 
gemeente goede relaties legt en onderhoudt tussen het Steenbergse agrofoodcluster en de 
agrofoodclusters elders (zoals Zeeland, Wageningen/Food Valley, Zuid-Holland, NO-Brabant) en in 
bijzonder onderwijsinstellingen als de WUR, HAS en AOC West-Brabant. Bijvoorbeeld door 
onderzoeksprogramma’s te koppelen aan het AFC, de realisatie van dependances of vakopleidingen en 
promotie en profilering van het agrofoodcluster Steenbergen bij deze onderwijsinstellingen. 
 
De regionale samenwerking nog meer opzoeken 
Bij de uitbouw van het agrofoodcluster is het van belang dat de gemeente de regionale samenwerking 
opzoekt. We hebben immers gezien dat er op dit speerpunt veel provinciale en regionale beweging is. Door 
regionale samenwerking zorgt de gemeente ervoor dat het terrein complementair is aan de andere 
hotspots in de provincie (zoals de Green Chemistry Campus). 
 
Dezelfde regionale aanpak geldt voor duurzaamheid. Via het RES 1.0 kan de gemeente sturen op hoge 
duurzaamheidsambities. De gemeente kan zo ook de opgaven van de energietransitie koppelen aan andere 
opgaven zoals een vitaal platteland en het voorkomen van energie-armoede. De ondernemers zullen hier 
ook hun verantwoordelijkheid in moeten pakken, maar de gemeente kan echter wel met bepaalde 
middelen investeringen faciliteren en stimuleren. 
 
4.3  Bedrijventerreinen 
4.3.1 Waarom er op inzetten? 
Bedrijventerreinen zorgen voor (lokale) werkgelegenheid en ondersteuning voor 
agrofood 
De bedrijventerreinen in Steenbergen zijn zowel 
lokaal als regionaal van groot economisch belang: 
10% van de bedrijven in Steenbergen is gevestigd op 
een van de bedrijventerreinen, die goed zijn voor 20% 
van alle banen in de gemeente. Tezamen genereren 
de bedrijven op de bedrijventerreinen jaarlijks een 
derde van al het geld dat in de Steenbergse economie 
wordt verdiend. Vooral Reinierpolder I, II, Reinierpark 
en het AFC zijn belangrijke locaties. Op deze 
bedrijventerreinen zijn diverse clusters van de 
stuwende sectoren industrie en handel aanwezig die ook weer gelieerd en ondersteunend zijn aan de 
agrofood/biobased sector, zoals mechanisatiebedrijven en gewasbeschermingsbedrijven. Op Reinierpolder 
I, II en Reinierpark is circa 40% van de bedrijven gericht op deze speerpuntsector. 
 
Het MKB als belangrijke motor op de bedrijventerreinen 
95% van de West-Brabantse economie bestaat uit MKB, het MKB is een cruciaal fundament onder de 
regionale economie. Ook in Steenbergen betreft het gros van de bedrijven op de bedrijventerreinen MKB. 
Deze bedrijven zijn veelal sterk gebonden aan en geworteld in Steenbergen door hun historie, de 
woonplaats van de eigenaar, herkomst van werknemers, relaties met toeleveranciers en afnemers en 
bovenal ook door hun sociale functie, zoals sponsoring van lokale (sport)verenigingen. 
 
 
 
 

 
 

Bouwstenen voor Economische Kracht Steenbergen 

25 

4.3.2 Wat ermee te kunnen bereiken? 
Lokale en regionale ondernemers behouden en doorgroeimogelijkheden bieden 
De regio West-Brabant heeft als doelstelling om de West-Brabantse bedrijventerreinen in 2030 maximaal te 
laten bijdragen aan de vitaliteit van de regionale economie 4. Dit houdt concreet in dat werkgelegenheid 
minimaal op het niveau van 2020 (40%) ligt en de toegevoegde waarde verder is gestegen van 45% naar 
50% door het verduurzamen, verslimmen en verbinden van de West-Brabantse economie. 
 
Voor de economie van Steenbergen is het daarom belangrijk dat het MKB tevreden is en naar de toekomst 
toe goed kan blijven functioneren. Borgen en versterken van het vestigingsklimaat is daarvoor belangrijk. 
Het gaat daarbij in de eerste plaats om het bieden van voldoende ruimte om te ondernemen. Uit recent 
onderzoek uitgevoerd door Buck Consultants International (‘notitie bedrijventerreinontwikkeling Brabantse 
Wal’) blijkt een behoefte aan extra bedrijventerrein op de Brabantse Wal van 36-55 hectare netto voor de 
komende 10 jaar. Ook in het regionale Toekomstbeeld Bedrijventerreinen van West-Brabant is deze 
ontwikkelopgave opgenomen. Het gaat daarbij om zowel uitbreidingsvraag vanuit bedrijven in 
Steenbergen als vraag vanuit bedrijven in de andere Brabantse Wal-gemeenten. Een deel van deze vraag 
zal komen van bedrijven die gelieerd zijn aan de agrofood. De nog beschikbare plancapaciteit op 
bedrijventerreinen in Brabantse Wal is op dit moment onvoldoende om in de toekomstige marktvraag te 
kunnen voorzien. De Brabantse Wal wil door kunnen groeien en de huidige beschikbare ruimte voor 
nieuwe ondernemingen is daarmee te klein. De ontwikkeling van een nieuw, stevig, functioneel, 
middelgroot bedrijventerrein in Steenbergen kan hiervoor een uitkomst bieden, zowel voor de sub-
regionale vraag als in het bijzonder voor de lokale Steenbergse ondernemers.  
 
Meer verbinding  met andere bedrijventerreinen en aanwezige sectoren 
Niet alleen met de aangrenzende bedrijventerreinen heeft de uitbreiding van Reinierpolder een sterke 
connectie. Ook in combinatie met de overige uitbreidingen op de Brabantse Wal heeft de uitbreiding van 
Reinierpolder een versterkend effect voor de regio. Allereerst omdat de locatie van het nieuwe 
bedrijventerrein, direct langs de A4, zorgt voor een uitstekende verbinding met de andere terreinen in de 
Brabantse Wal. Ten tweede is niet alleen de synergie aanwezig met de al aanwezige sectoren in 
Steenbergen, maar is er ook heel goed samenwerking mogelijk tussen de verschillende topsectoren op de 
Brabantse Wal. Zo is de verwachting dat er meer cross-overs tussen sectoren nodig zijn, omdat transities 
complexer van aard worden. Zoals ook het Economic Board West-Brabant verscheidene malen genoemd 
heeft, zorgen cross-overs voor nieuwe typen activiteiten en sectoren die in elkaar overlopen. Er liggen 
kansen voor de Brabantse Wal om zich te profileren als ‘groene economie’, met nieuwe cross-overs tussen 
Agribusiness, Chemie en Maakindustrie.  
 
Toekomstbestendig maken van de huidige bedrijventerreinen 
Een uitbreiding van bedrijventerrein in Steenbergen versterkt ook de herstructureringsopgave die er ligt op 
de bestaande bedrijventerreinen. Zo zorgt de nieuwe ontwikkeling van een nieuw terrein voor een 
verhuisdynamiek. Dit levert enige lucht in de bedrijventerreinenmarkt van Steenbergen en regio: er 
ontstaan kansen voor andere bedrijven in vrijkomende panden. Toch bestaat ook het gevaar van afglijden 
van bepaalde terreindelen. Dat moet voorkomen worden. Het is voor het economische klimaat in een 
gemeente namelijk van belang dat de huidige bedrijventerreinen vitaal blijven en toekomstbestendig 
worden. Voornamelijk Reinierpolder is van een dusdanige omvang en met een aantal verouderde panden. 
Op dit terrein (wat onderverdeeld is in Reinierpolder I, II en Reinierpark) kan een kwaliteitsimpuls er voor 
zorgen dat het een aantrekkelijke locatie wordt om als ondernemer te vestigen.  
 
4.3.3 Wat daarvoor te doen? 
Regionale overeenstemming over uitbreiding Reinierpolder 
De ruimtelijke vertaling van uitbreiding van Reinierpolder is al bestuurlijk vastgesteld op de Brabantse Wal. 
Er wordt in de notitie aangegeven dat Reinierpolder III met 35 hectare netto, als locatie direct langs de A4, 
een nieuw sub-regionaal bedrijventerrein kan zijn wat uitstekend in verbinding staat met andere 

4Toekomstbeeld bedrijventerreinen West-Brabant: klik hier. 

 

 
 

Bouwstenen voor Economische Kracht Steenbergen 

26 

uitbreidingen langs deze A4 (zoals De Schans VI & de Meilust-locatie). Bij de ontwikkelingen van en het 
leggen van verbindingen tussen de bedrijventerreinen werken de drie gemeenten nauw samen. Zo wordt 
er toegewerkt naar een uitvoeringsagenda, waar zaken als de relatie met de lokale en regionale context, de 
profilering als ‘groene economie’ en de nieuwe cross-overs tussen agribusiness en industrie worden 
geconcretiseerd. Dit zijn belangrijke en vergevorderde stappen om zo de behoefte en ambities te bedienen. 
 
Actief aanpakken van de bestaande bedrijventerreinen 
Om te zorgen dat de Steenbergse bedrijven ook over 5, 10 en 20 jaar concurrerend blijven zal de gemeente 
de ondernemers op de bedrijventerreinen moeten blijven stimuleren (zie ook figuur 10). De 
herstructureringsopgave richt zich immers vooral op zaken waar ondernemers zélf stappen in moeten 
zetten (denk aan energietransitie en circulaire economie). Hiervoor is schaalvergroting, de organisatie en 
samenwerking enorm van belang. Momenteel wordt er al gewerkt aan een bedrijfsinvesteringszone (BIZ) 
op Reinierpolder. Dit zijn al goede eerste stappen om de organisatiegraad en bereidwilligheid van de 
ondernemers te verhogen. Bij een nieuw te ontwikkelen bedrijventerrein zullen deze zaken logischerwijs 
aan de voorkant al meegenomen moeten worden. 
 
Figuur 10: Toekomstbestendige bedrijventerreinen crux voor vitale, concurrerende Steenbergse 
economie 

Bron: Stec Groep, 2021 

4.4  Vrijetijdseconomie 
4.4.1 Waarom er op inzetten? 
Vrijetijdseconomie naast economische pijler ook aanjager voor B rede Welvaart 
en welzijn 
Het aantal banen in de recreatie en toerisme is sinds 2017 gedaald. Ook in 2020 daalde de werkgelegenheid 
in de sector met 7%, voornamelijk als gevolg van de coronacrisis. Het aantal vestigingen daarentegen is 
sinds 2017 wel iets toegenomen. De vrijetijdseconomie is qua directe werkgelegenheid en aantal 
vestigingen een vrij kleine sector in Steenbergen, maar zorgt indirect wel voor flink wat inkomsten en 
werkgelegenheid in aanverwante sectoren. Deze sector kan daarom ook als stuwend worden gezien, 
waarbij bestedingen van bezoekers afkomstig van buiten de regio de regionale economie versterken en de 
economische koek vergroten. 
 
Daarnaast is de vrijetijdseconomie onlosmakelijk verbonden met andere beleidsterreinen van de 
gemeente. De vrijetijdseconomie is een onderdeel van de dynamiek die economie, cultuur, het sociale 

 
 

Bouwstenen voor Economische Kracht Steenbergen 

27 

domein, ruimtelijke ontwikkelingen, mobiliteit en meer met elkaar verbindt. Deze sector zorgt niet alleen 
maar voor economische groei, maar ook voor een bredere welvaart en welzijn. 
 
Unieke positie in de regio 
Steenbergen kenmerkt zich door drie elementen: landschappelijke kwaliteiten, natuur- en 
cultuurhistorische waarden. De landschappelijke kwaliteiten verbinden Steenbergen met de Brabantse Wal 
en de Regio West-Brabant. Daar waar elke gemeente binnen de Brabantse Wal haar eigen kracht kent kan 
het aanwezige water en de agrofoodsector in Steenbergen als grote kracht in relatie tot recreatie en 
toerisme gezien worden. Tezamen met het rijke historische verleden kent de gemeente Steenbergen een 
unieke positie in de regio. Ook is in Steenbergen voornamelijk sprake van kleinschalige recreatieve 
bedrijvigheid wat weer unieke kansen met zich mee brengt.  
 
4.4.2 Wat ermee te kunnen bereiken? 
Voortbouwen op de aanwezige kernwaarden  en andere speerpuntsectoren 
De potentie van de waardengroei van de vrijetijdssector zit hem in het benutten van de krachten en het 
voortbouwen op de aanwezige kernwaarden; de natuur met het aanwezige water, landschap met de 
agrofoodsector en cultuur met het rijke historische verleden. De borging van deze kernwaarden is daarbij 
ook van belang voor een dynamisch en vitaal buitengebied. Ook voor de Steenbergse kernen kan inzet op 
de vrijetijdseconomie betekenen dat de leefbaarheid op peil gehouden wordt. Door recreatieve 
voorzieningen die zowel inwoners als mensen van buitenaf aantrekt kan dit worden bewerkstelligt.  
 
Waterrecreatie is al zichtbaar aanwezig in de gemeente, maar kent nog potentie om te groeien. Op dit 
thema is het van belang om ook voor de inwoners van de gemeente Steenbergen het water toegankelijker 
te maken. Hier zijn al stappen in gezet met het opknappen van de jachthaven van Steenbergen, de 
ontwikkeling van het Blauwe-Sluis eiland in Kruisland en Benedensas in de Heen. Echter kent dit thema 
ook nog kansen om op in te spelen zoals de verbinding van Nieuw-Vossemeer met het Schelde-Rijn Kanaal 
en Fort Henricus met de Steenbergse Vliet. Dit kunnen aantrekkelijke plekken zijn waar zowel bewoners als 
bezoekers elkaar kunnen ontmoeten. 
 
Naast waterrecreatie is de verbinding tussen de agrofoodsector en de vrijetijdseconomie ook van belang. 
De agrofoodsector staat nu nog ver weg van de lokale inwoners. Deze sector moet zich ontpoppen tot een 
heuse beleving in de regio, voor jong en oud. Dit maakt de agrofoodsector toegankelijker en het draagt bij 
aan de naamsbekendheid, waardoor het alsmaar groeit in kracht. De agrofood moet in verbinding komen 
te staan met de verschillende doelgroepen. Dit kan gerealiseerd worden door bijvoorbeeld lokale 
streekproducten aan te bieden op boerenbedrijven, boerderijwinkels of in restaurants. 
 
Kleinschalig toerisme met ruimte voor maatwerk  
Momenteel is het toerisme in Steenbergen voornamelijk kleinschalig. Kleinschalig toerisme past 
Steenbergen goed en de uitdaging is om deze kleinschalige bedrijvigheid door te ontwikkelen tot een 
gezonde en duurzame sector. Echter is het niet verstandig om je als gemeente niet alleen te richten op de 
kleinschalige bedrijvigheid. Het leveren van maatwerk kan zorgen dat ook grotere ontwikkelingen passend 
zijn in het landschap en een meerwaarde creëren. 
 
Binden dagrecreant en benutten groeimogelijkheden verblijfsrecreatie 
Dagrecreatie vormt de basis van het toeristisch profiel van de gemeente Steenbergen, de 
groeimogelijkheden zitten in de verblijfsrecreatie. De basis van de dagrecreatie kan versterkt worden door 
zowel de bewoner als de toerist, die in de regio verblijft, te verleiden om een dag in Steenbergen te 
recreëren. Zeker in het coronatijdperk is het recreëren ‘om de hoek’ en in eigen land herontdekt. Diverse 
plekken in de gemeente lenen zich uitstekend voor kleinschalige verblijfsrecreatie die gericht is op het 
ervaren van de natuur, het landschap en de cultuurhistorie waarbinnen je kan genieten van de rust en de 
ruimte. De agrofoodsector en de bedrijvigheid op de bedrijventerreinen kunnen ook als aanjager gezien 
worden voor de vrijetijdseconomie in relatie tot verblijfsrecreatie. Door de innovaties binnen de agrofood 
en de ontwikkeling van regionale bedrijventerreinen wordt Steenbergen aantrekkelijk voor zakelijk 

 
 

Bouwstenen voor Economische Kracht Steenbergen 

28 

toerisme. De ontwikkeling van een hotel aan de A4 draagt hier positief aan bij. Het stimuleren van het 
zakelijke toerisme kan als kans worden gezien. 
 
4.4.3 Wat daarvoor te doen? 
Profilering van recreatie en toerisme met de Steenbergse kwaliteiten  
Het profileren van de gemeente zet Steenbergen op de kaart als geheel gebied. Door een heldere 
positioneringstrategie maak je van een gebied een merk. Een merk dat bijdraagt aan het vergroten van de 
naamsbekendheid van Steenbergen, waardoor het gemakkelijker, sneller én doelgerichter herkend wordt 
door de gewenste doelgroepen. Een sterk toeristisch imago leidt, in combinatie met een sterke lokale en 
regionale economie, tot extra aantrekkingskracht voor potentiële bewoners, bezoekers, studenten en 
bedrijven. Een positief imago is zowel voor de potentiële doelgroepen van belang, als voor de huidige. Een 
positioneringsstrategie met oog op het excelleren van dit gevoel draagt bij aan het creëren van het 
gewenste imago. 
 
Creëren van een bovenregionale trekpleister 
Een positief imago en een heldere positionering dragen verder bij aan de naamsbekendheid en 
vindbaarheid van het gebied – maar het zegt niet alles over de beleving en aantrekkingskracht ansich. Een 
bovenregionale trekpleister kan hier verandering in brengen en dit alsmaar versterken. Zo is de 
ontwikkeling van Fort Henricus een belangrijk voorbeeld van een toeristische trekker waar momenteel 
aandacht voor is om zich te ontwikkelen tot een recreatief en spraakmakend gebied. 
 
Heldere  en passende informatievoorzieningen  faciliteren 
Verder kan faciliteren in informatie voor meer bewustwording en beleving zorgen – en uiteindelijk 
hierdoor, in verbinding komen te staan met het gehele gebied en haar inwoners, ondernemers, bezoekers 
en andere betrokkenen. Het is echter wel van belang om de informatievoorzieningen aan te laten sluiten op 
de wensen en zoekwegen van de desbetreffende doelgroepen. Zowel fysiek, als grotere digitale 
infrastructuren. De online vindbaarheid wordt steeds belangrijker voor gemeenten, iets waar zeker 
groeimogelijkheden liggen voor de gemeente Steenbergen. Ondanks de online informatievoorzieningen 
blijft een VVV een belangrijke spil in het web. Momenteel werkt de gemeente Steenbergen al samen met 
partnerorganisaties zoals het VVV Brabantse Wal en het VVV Informatiepunt Steenbergen om in deze 
behoefte te voorzien. Echter liggen er nog veel mogelijkheden om hierin te excelleren, met name dus 
gekeken naar de mogelijkheden om de online informatievoorzieningen uit te breiden. 
 
 
 
 
 
 
 
 
 
 
 
 
 
 
 
 
 
 

 
 

Bouwstenen voor Economische Kracht Steenbergen 

29 

4.5  Basisvoorwaarden voor een succesvolle Economische Kracht 
Om de economische stuwmotoren effectief te versterken en ervoor te zorgen dat de inspanningen van de 
gemeente en haar partners rendabel zijn, moet de basis (het ondernemersklimaat van de gemeente) op 
orde zijn. Daarbij gaat het om alle –zowel fysieke als niet fysieke– randvoorwaarden voor 
ondernemerschap, waardoor bestaande en nieuwe ondernemers in Steenbergen kunnen floreren. 
Bovendien kan de gemeente haar economische ambities niet realiseren zonder een actieve inzet van de 
eigen ondernemers. De gemeente Steenbergen zal er daarom voor moeten zorgen dat binnen de 
bevoegdheden en mogelijkheden de voorwaarden om te ondernemen zo gunstig mogelijk zijn. 
 
We benoemen in dit hoofdstuk eerst een aantal rolopvattingen die de gemeente aan kan nemen (de 
kadertekst). Daarna benoemen we een aantal randvoorwaarden die volgens ons relevant zijn voor de 
gemeente Steenbergen. 
 

ROLOPVATTING 
De gemeente Steenbergen kan de economie niet naar zijn hand zetten. De ontwikkeling hiervan is in 
belangrijke mate afhankelijk van conjuncturele en (inter)nationale economische en maatschappelijke 
ontwikkelingen. De belangrijkste rol zit in het scheppen van de juiste condities om de economie van 
Steenbergen toekomstbestendig te maken in balans met andere waarden als milieu en landschap. 
 
De gemeente Steenbergen heeft hierin de volgende (mogelijke) rollen: 
 
Onderzoeken:  
•  Als gemeente houd je nauwlettend (economische) ontwikkelingen in de gaten. Hierdoor worden 

gegevens en informatie verzameld waarmee de besluitvorming op basis van actuele feiten verbeterd 
wordt.  

 
Regelen: 
•  Als gemeente maak je kaders waarbinnen de bedrijvigheid zich ontwikkelt. Zo voorkom je zo veel 

mogelijk negatieve maatschappelijke en ruimtelijke effecten van wildgroei. Door de kaders kan je als 
gemeente afwegingen maken tussen economische en andere maatschappelijke belangen. Dit komt 
het meest naar voren in de ruimtelijke ordening. Bijvoorbeeld in huidige bestemmingsplannen en 
toekomstige omgevingsplannen/visies. 

 
Stimuleren: 
Als gemeente schep je bepaalde condities hoe bedrijven zich kunnen ontwikkelingen. Je kan stimuleren 
via: 
•  ondersteunen en verbeteren van samenwerkingen; 
• 
• 
• 
 
Positioneren: 
•  Als gemeente lobbyen en netwerken voor ondersteuning van het ondernemersklimaat. Hier hoort ook 

verbinden van partijen en initiatieven; 
subsidies en financiële middelen; 
capaciteit, kennis en kunde. 

het promoten van het ondernemersklimaat bij.  

 
Samenwerken: 
•  Als gemeente samenwerken met ondernemers, onderwijs/kennisinstellingen en andere overheden 
(Triple Helix). Zowel binnen de Brabantse Wal, als binnen regio West-Brabant en provincie Brabant. 

 
 

Bouwstenen voor Economische Kracht Steenbergen 

30 

4.5.1 Vraaggerichte gemeentelijke dienstverlening naar ondernemers 
Door proactief accountmanagement worden er sterke banden opgebouwd met de bedrijven in de 
gemeente, zodat er vroegtijdig investeringssignalen opgevangen kunnen worden en ondernemers daarbij 
begeleid kunnen worden. De gemeente zal open moeten staat voor nieuwe bedrijven die zich in de 
gemeente Steenbergen willen vestigen, maar de pijlen zullen ook gericht moeten worden op het maximaal 
faciliteren en behouden van de al gevestigde bedrijven in de gemeente. Immers, de bestaande 
bedrijvigheid vormt de eerste en grootste economische groeimotor voor de gemeente. Veel bestaande 
bedrijven zijn gebaat met heldere en directe communicatie naar de gemeente. De ondernemers weten de 
gemeente Steenbergen over het algemeen goed te vinden, maar de gemeente moeten volgens hen 5 nog 
proactiever worden en directer communiceren, faciliteren en ondersteunen. Hiervoor is het belangrijk dat 
de gemeente duidelijkheid schept wie waarvoor verantwoordelijk is en welke rol de ondernemers en de 
gemeente heeft in de diverse trajecten.  
 

Voor de kern Steenbergen is er een centrummanager ingehuurd om verbinding tussen ondernemers in de 
kern Steenbergen met de gemeente te versterken. Tevens heeft de centrummanager het 
ondernemersplatform Ons Steenbergen geholpen met professionalisering. De huidige opdracht van de 
centrummanager loopt tot 31-12-2021. Voor de komende jaren zal een nieuw systeem van 
centrummanagent moeten worden ontwikkeld die gemeente breed kan worden ingezet. 

 
4.5.2 Optimale en veilige bereikbaarheid 
Bereikbaarheid blijft vaak vestigingsfactor nummer één bij ondernemers. In lijn met de mobiliteitsvisie is 
een goede bereikbaarheid van Steenbergen dan ook van groot belang voor verdere economische 
ontwikkelingen. De aanleg van de A4 heeft hiervoor al voor een sterke impuls gezorgd. Voor bedrijven die 
zich willen gaan ontwikkelen in Steenbergen zal de gemeente goed moeten letten op bereikbaarheid. 
Momenteel is de gemeente al bezig met een haalbaarheidsonderzoek naar rondwegen voor Steenbergen 
en Dinteloord om de doorstroming te bevorderen. Verkeersveiligheid is daarbij erg belangrijk. De 
verkeersveiligheid rondom de kernen en in het buitengebied is een aandachtspunt. Een onderscheid tussen 
landbouwgebieden en recreatieve bestemmingen kan voorkomen dat er geen verkeershinder plaats vindt. 
Ook is bereikbaarheid via de fiets en het openbaar belangrijk (voor jonge werknemers of arbeidsmigranten 
die geen auto hebben). Ditzelfde geldt voor de combinatie tussen fietsroutes met een recreatieve functie 
die er ook voor zorgen dat bedrijven in het buitengebied goed bereikbaar blijven. 
 
4.5.3 Monitoring van economische ontwikkelingen 
Om de effecten van de gemeentelijke inspanningen objectief te kunnen beoordelen en bijsturen is 
monitoring van cruciaal belang. De economische situatie in Steenbergen wordt momenteel al elk jaar 
gemonitord waarbij de resultaten jaarlijks in het College besproken en gedeeld met de Raad en 
Ondernemers Platform Steenbergen (OPS, maar ook niet aangesloten ondernemers). Hierbij laat de 
gemeente Steenbergen ook nog jaarlijks een ‘economische barometer’ opstellen in samenwerking met 
gemeenten Roosendaal, Woensdrecht en in de toekomst Bergen op Zoom. Het advies is dus ook om dit te 
blijven doen om zo inspanningen op basis van de huidige stand van zaken aan te passen. 
 
4.5.4 Promotie en acquisitie 
Elke sector heeft zijn eigen vorm van acquisitie. Voor de stuwende sectoren heeft de acquisitie de meeste 
waardetoevoeging, aangezien deze bedrijven over het algemeen een groter verzorgingsgebied hebben. 
Wel is de plaats van deze stuwende bedrijven nooit verzekerd. Dergelijke bedrijven kiezen hun locatie op 
basis van andere plaatsgebonden factoren, zoals aanwezigheid van kennisinstellingen, vestigingslocaties 
van toeleveranciers en afnemers en aanwezigheid van belangrijke vervoersassen. De gemeente 
Steenbergen kan het voor deze bedrijven zo aantrekkelijk mogelijk maken om zich hier te vestigen door te 

5 De gemeente heeft voor de Economische kracht een selectief aantal ondernemers gesproken en een select gezelschap heeft 
deelgenomen aan de consultatiesessie. 

 

 
 

Bouwstenen voor Economische Kracht Steenbergen 

31 

zorgen dat de randvoorwaarden optimaal zijn. Door de gemeente gericht te profileren zorg je ervoor dat de 
gemeente binnen de regio en de provincie een eigen gezicht krijgt en hierdoor nieuwe bedrijven kan 
aantrekken. 
 
4.5.5 Rol in de regio 
Bij alles inspanningen geldt: gemeente Steenbergen is geen eiland. Inwoners, werknemers en bedrijven 
bewegen zich op regionale schaal. Het zwaartepunt ligt daarbij op De Brabantse Wal en binnen West-
Brabant. Dit betekent dat ontwikkelingen op het regionale niveau direct raken aan de economische 
ontwikkeling van Steenbergen en omgekeerd. Het nieuwe economische beleidsplan moet inspanningen 
omvatten waar invloed op het Steenbergse grondgebied uitgeoefend kan worden. Deze moeten echter wel 
in nauw verband gezien worden met de acties van de regio en de provincie. Als gemeente is het belangrijk 
om aan (regionale) tafels te zitten van onder meer agrofood, bedrijventerreinen en vrijetijdseconomie. Zo 
heb je als gemeente Steenbergen de kans om de eigen belangen en ontwikkelkansen te borgen én 
optimaal bij te kunnen dragen aan de ontwikkeling van regio en provincie (‘uitgestoken hand’). 
 
 
 
 
 
 
 
 
 
 
 
 
 
 
 
 
 
 
 

 
 

Bouwstenen voor Economische Kracht Steenbergen 

32 

Bijlage A 

Evaluatie economisch beleidsplan Steenbergen 2009-2020 

 

 

Wat gaat er goed? 

Wat kan er beter? 

•  Diverse partijen zijn meer en meer betrokken met de 

gemeente. De gemeente is meer zichtbaar 
(bedrijfsbezoeken zijn waardevol). Hierbij worden de 
kansen eerder gezien en benoemd. 

•  Het ondersteunen en begeleiden van de ondernemers 

• 

• 

• 

(klantvriendelijkheid).  
Intern meer inzet op economie wat zorgt dat er meer 
capaciteit is voor de uitvoering van het economische 
beleid. 
Intern meer afstemming tussen verschillende collega’s 
en bijbehorende portefeuilles.  
Steenbergen is aanwezig in de regio, zowel ambtelijk 
als bestuurlijk. Steenbergen wordt gezien (bijvoorbeeld 
met de Cosun Beet Company). 

•  Het watertoerisme in zijn algemeenheid.  
 

•  Meer focus aanbrengen: op welke aspecten ligt nu 
daadwerkelijk de focus in het economische beleid? 
Door de middelen op een aantal punten in te zetten kan 
er meer slagkracht bereikt worden. 
Er mag meer risico en durf in de koers genomen 
worden. 

• 

•  De ‘reguliere landbouw’ meer betrekken bij het thema 

agrofood. 

•  De horeca aan laten haken bij de agrofoodsector. 
• 

Keuzes maken bij welk regionaal overleg aangesloten 
wordt. Ook vooraf afstemmen met welk doel er aan 
tafel wordt geschoven. 

•  Het opstellen van definities binnen het recreatie & 
toerisme beleid maakt dat nieuwe initiatieven beter 
beoordeeld kunnen worden. 

•  Gebiedsvisies / ontwikkelplannen voor bepaalde 

gebieden in de gemeente ontbreken. Visies kunnen 
richting geven en ondernemers stimuleren kansen te 
grijpen. 

•  Ondernemers voeden met interessante informatie. Bijv. 

standaard nieuwsbrief eens per jaar. 

•  Meer inzet op de zakelijke social media. 

Wat niet meer doen? 

Wat wordt gemist en moeten we oppakken? 

•  Het werkt niet als op alle thema’s heel veel en evenveel 

•  De focus en de verbinding met het sociale domein 

gedaan moet worden. Hiervoor ontbreekt het aan tijd 
en middelen en hiermee verlies je ook de focus. 

wordt nog gemist. Er mag meer de focus gelegd 
worden op participatie. 

•  Dus niet overal ‘ja’ op zeggen. 
•  Niet meer handelen als ondernemers, meer de 

ondernemers stimuleren en faciliterend handelen.  

•  De ambitie omtrent de agrofood moet meer uitgewerkt 

worden om hier ook daadwerkelijk economische en 
maatschappelijke meerwaarde te creëren. Welke 
richting gaan we op en wat moeten we daarvoor 
inzetten? 

•  De integraliteit van de uitvoerbaarheid bevorderen. Dit 

betekent dat meer mensen een soort van 
eigenaarschap moeten gaan voelen. 

•  Het monitoren van (economische) ontwikkelingen zodat 

je met actuele data-analyses onderbouwt beleid kan 
voeren. 
Een ‘smart’ uitvoeringsagenda opstellen met concrete 
afspraken. 

• 

•  Het opstellen van een marketing en communicatieplan. 
•  Het aanscherpen en mogelijk updaten van het recreatie 

& toerisme beleid. 

