 
 
 

 

 
 
 
 
 
Besluit vormvrije m.e.r.-beoordeling, Waterberging De Run  
 
 
Burgemeester en wethouders van de gemeente Veldhoven, 
 
Gezien  
de aanvraag voor een m.e.r. beoordeling voor de functiewijziging van percelen met de 
bestemming ‘Agrarisch met waarden – Natuurwaarden’ naar de bestemming ‘Natuur’ 
voor een gebied gelegen in de gemeenten Bergeijk, Eersel en Veldhoven;  
 
Overwegende: 
 
Waterbergingsgebied De Run  
Het waterbergingsgebied bij de Run maakt onderdeel uit van een groter geheel om te 
zorgen voor bescherming tegen hoogwater in de regio Eindhoven. Voor dit 
waterbergingsgebied is een projectplan in het kader van de Waterwet opgesteld. Het 
Projectplan Run Grootgoor is op 9 juli 2019 vastgesteld door het dagelijks bestuur van 
Waterschap De Dommel. Voorafgaand aan dit projectplan heeft een m.e.r.-beoordeling 
plaatsgevonden. Door het Waterschap is een integrale beoordeling gemaakt van de 
mogelijk nadelige gevolgen die het project, de realisatie en de inrichting van het 
plangebied, kan hebben op het milieu in relatie tot de criteria van Bijlage III van de 
richtlijn m.e.r. Door het Waterschap is op 20 november 2018 besloten dat geen MER 
behoeft te worden opgesteld, wegens het ontbreken van belangrijke nadelige gevolgen 
voor het milieu die een m.e.r. noodzakelijk zouden maken. 
In het bestemmingsplan wat voor het te realiseren waterbergingsgebied De Run moet 
worden herzien is sprake van een functiewijzing van landbouw. Omdat dit kan worden 
aangemerkt als een ‘landinrichtingsproject’ als bedoeld in categorie D9 kan er sprake 
zijn van een (vormvrije) m.e.r.-beoordelingsplicht.  
 
(Vormvrije) m.e.r.-beoordeling 
Bij de beoordeling of het noodzakelijk is een milieueffectrapport op te stellen wordt 
nagegaan of de activiteiten belangrijke nadelige gevolgen voor het milieu kan hebben 
(artikel 7.17, eerste lid van de Wet milieubeheer). Bij deze beslissing wordt rekening 
gehouden met, voor zover relevant, de resultaten van eerder uitgevoerde controles of 
andere beoordelingen van gevolgen voor het milieu (artikel 7.17, derde lid onder a 
van de Wet milieubeheer) en de in bijlage III bij de mer-richtlijn aangegeven criteria 
(artikel 7.17, derde lid onder b van de Wetmilieubeheer). De criteria van bijlage III bij 
de mer-richtlijn hebben betrekking op:  

1. De kenmerken van de activiteit én de samenhang met de andere activiteiten 
ter plaatse.  
2. De plaats waar de activiteit plaatsvindt. 
3. De kenmerken van de belangrijke nadelige gevolgen voor het milieu die de 
activiteit kan hebben.  

 
Beoordeling van de voorgenomen activiteit 

-  De invloed van de voorgenomen activiteit binnen het plangebied op een gebied 

dat van bijzondere betekenis is, of waarin het milieu reeds in ernstige mate is 
verontreinigd of belast, neemt niet toe ten opzichte van het dichtst bij het 
plangebied liggende zeer kwetsbare gebied; 
 

- 

 

 
 
 
 
 

 
 
 
 
 
 
 

-  Tijdens de realisatiefase kan sprake zijn van hinder in de vorm van 

wateroverlast en/of water te kort, geluidsoverlast, verkeershinder en beperkte 
bereikbaarheid, stofhinder en schade aan ondergrond. Deze hinder is echter 
tijdelijk van aard. Na realisatie is er geen overlast meer ten opzichte van de 
huidige situatie.  

-  De beoogde ontwikkeling heeft geen negatief effect op de 

instandhoudingsdoelen van het Natura 2000-gebied Leenderbos, Groote Heide 
& De Plateaux. Het effect is zelfs positief te noemen.  

-  Het ontwerp van het waterbergingsgebied is op de maatregelen van het 

NatuurNetwerk Brabant en de Natte Natuurparel Grootgoor afgestemd en heeft 
geen negatieve gevolgen voor de huidige en potentiële waarden hierbinnen; 

-  Er is geen sprake van een grensoverschrijdend effect; 
- 

In de invloedssfeer van de geplande activiteiten op andere gebiedstyperingen 
zijn geen verdere bijzondere omstandigheden aanwezig, die nadelige gevolgen 
hebben in het kader van het milieu of ruimtelijke ordening.  

 
Voor een nadere toelichting wordt verwezen naar de ‘Vormvrije m.e.r.-beoordeling, 
bestemmingsplan ‘Waterberging De Run’, gemeente Bergeijk, gemeente Eersel, 
gemeente Veldhoven d.d. 3 december 2020, welke onderdeel uitmaakt van dit besluit. 
 
Conclusie beoordeling  
De toetsing van de voorgenomen activiteiten aan de drie criteria voor de 
beoordelingsprocedure leidt tot de conclusie dat het opstellen van een 
milieueffectrapport niet noodzakelijk is. Op basis van de beschouwde milieuaspecten, 
alsmede de uitgevoerde onderzoeken, concluderen wij dat er als gevolg van de 
ontwikkeling geen belangrijke negatieve gevolgen voor het milieu - zoals bedoeld in 
het Besluit milieueffectrapportage – zijn te verwachten. 
 
Besluiten: 
 
Gelet op artikel 7.2, eerste lid onder b, van de Wet milieubeheer, in samenhang met 
artikel 2, tweede lid en vijfde lid onder b, van het Besluit milieueffectrapportage en 
artikel 7.17, eerste en derde lid van de Wet milieubeheer dat voor de voorgenomen 
bestemmingswijziging van ‘Agrarisch met waarden – Natuurwaarden’ naar ‘Natuur’ ten 
behoeve van de realisatie van een gestuurd waterbergingsgebied en het beekherstel 
van De Run er geen milieueffectrapport moet worden opgesteld.  
 
Namens het college van burgemeester en wethouders van Veldhoven, 
 

 

 
 
E. Bergmeester 
Afdelingshoofd Regie & Ontwikkeling  
 

Veldhoven, 17 december 2020 

2 / 2 

