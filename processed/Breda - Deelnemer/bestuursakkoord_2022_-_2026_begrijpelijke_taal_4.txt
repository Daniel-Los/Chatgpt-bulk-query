Onze plannen in begrijpelijke taal

Dichtbij 
doen, 
samen 
sterk 
vooruit

Bestuursakkoord 2022-2026
 VVD       GroenLinks      PvdA      CDA   

2

BESTUURSAKKOORD 2022-2026  |  Onze plannen in begrijpelijke taalBeste 
Bredanaars,

De komende vier jaar mogen wij ons inzetten voor ons 
mooie Breda. Daar zijn we enorm trots op. Onze plannen 
staan uitgebreid beschreven in ons bestuursakkoord  
met de titel ‘Dichtbij doen, samen sterk vooruit’. In deze 
folder leest u de hoofdpunten van het akkoord in 
begrijpelijke taal. 

Dat doen we door nog beter te luisteren naar wat er speelt in 
Breda en nog beter te laten zien wat wij voor de stad doen.  

We maken niet alleen plannen, maar gaan die de komende jaren 
ook uitvoeren. Daar zetten we onze schouders onder, samen 
met het Rijk, de regio en u, onze inwoners en ondernemers. 

Naast alle plannen gaan we werken aan het herstel van 
vertrouwen in de overheid. In ons als gemeente dus. 

We kijken ernaar uit om Breda samen nog mooier  
te maken!

Boaz Adank en  
Eddie Förster 

Marike de Nobel en  
Thom Dijkstra

Arjen van Drunen en  
Younes Nahnahi 

Jeroen Bruijns en  
Marc van Oosterbosch

l

1
V
_
a
a
t
 
e
k

j
i
l

e
p

 

j
i
r
g
e
b
1
V
_
6
2
0
2
_
2
2
0
2
 
d
r
o
o
k
k
a
s
r
u
u
t
s
e
B

 

2
2
_
9
4
3
0

3

BESTUURSAKKOORD 2022-2026  |  Onze plannen in begrijpelijke taalWonen en gebieds-
ontwikkeling

Economie en  
vestigingsklimaat

Er zijn in Breda op dit moment niet genoeg woningen. 
En de woningen die er zijn, zijn voor veel mensen 
onbetaalbaar. Dat moet anders en daarom gaan we de 
komende jaren € 19,5 miljoen uitgeven aan wonen, 
speciale zorgwoningen en gebiedsontwikkeling. 

Veel bedrijven hebben een flinke tik gekregen door de 
coronacrisis en de oorlog in Oekraïne. De inkoopprijzen 
stijgen en er zijn tekorten op de arbeidsmarkt. We willen 
samen met onderwijs en ondernemers werken aan een 
bloeiende Bredase economie.

Bouwen
We gaan 6000 woningen bouwen. Ongeveer 30% voor 
mensen met lage inkomens, 40% voor middeninkomens en 
30% voor hoge inkomens. De woningen komen in wijken, 
dorpen en in gebieden die we nog gaan ontwikkelen. De 
locaties waaraan we denken zijn de Veenstraat in Bavel, 
Woonakker in Teteringen, Gasthuisvelden, de Oostflank, de 
Nieuwe Mark en CrossMark. We gaan daar ook zorgen voor 
voorzieningen, zoals winkels en openbaar vervoer.  

Er is meer nodig
Omdat de woningnood zo hoog is, gaan we ook snel tijdelijke 
woningen plaatsen en willen we bestaande woningen levens- 
loopbestendig maken. En we gaan werken aan een nieuwe 
woonvisie. Een plan om de huidige wooncrisis aan te pakken, 
bijvoorbeeld door te stimuleren dat mensen doorstromen naar 
een volgende woning. 

Kansengelijkheid en 
bestaanszekerheid

De prijzen stijgen en voor veel mensen is het lastig om 
rond te komen, zelfs als ze een baan hebben. We zien 
dat het niet iedereen lukt om een baan te vinden. We 
willen mensen daarbij helpen en willen armoede 
tegengaan. 

Wijkaanpak
Iedereen in Breda moet dezelfde kansen krijgen. Om dat te 
bereiken werken we als gemeente zoveel mogelijk in de 
wijken en dorpen, zodat inwoners ons kennen en makkelijk op 
ons afstappen. Voor deze wijkaanpak stellen we € 8,5 miljoen 
voor beschikbaar. Concreet gaan we voor huiswerkbegeleiding, 
taalonderwijs en ondernemerschap in de wijk. En er komt een 
bibliotheek in Hoge Vucht. Criminaliteit straffen we af. 
Verkeerde rolmodellen pakken we aan en criminele carrières 
breken we af. We verwachten ook van bewoners dat zij er zelf 
alles aan doen om hun wijk of dorp te versterken. Zij weten 
precies wat er speelt en maken het verschil. 

Armoedebestrijding
Voor het bestrijden van armoede maken we € 5,9 miljoen vrij. 
We willen mensen helpen om werk te vinden. Mensen met een 
uitkering kunnen bijvoorbeeld gaan werken, zonder hun 
uitkering te verliezen. En we willen meer mensen helpen die 
financiële steun nodig hebben. Daarvoor gaan we onder andere 
het bestaande Schuldhulpverleningsfonds uitbreiden. Dit fonds 
houdt in dat de gemeente al iemands schulden overneemt, 
zodat diegene alleen nog de gemeente als schuldeiser heeft. 
We willen armoede ook op tijd signaleren, om mensen zo snel 
mogelijk te kunnen helpen. En armoede die van generatie op 
generatie overgaat, willen we doorbreken.

Goed opleiden
We willen zorgen dat mensen opgeleid zijn voor de banen  
van nu en van de toekomst. We gaan aan de slag met het 
omscholen van mensen en denken bijvoorbeeld aan een 
energieschool, omdat er in die sector veel banen komen. 

Samen met ondernemers
Tijdens de coronacrisis zijn we intensief opgetrokken met 
lokale ondernemers. Samen keken we wat er wél mogelijk 
was. We willen graag op deze manier doorgaan. Met extra 
aandacht voor de detailhandel en horeca. Zij hebben het zwaar 
gehad en zijn belangrijk omdat ze Breda aantrekkelijk maken.

Werklocaties
We gaan bestaande bedrijventerreinen opknappen en nieuwe 
aanleggen, zodat lokale bedrijven de ruimte krijgen om te 
groeien. We kijken bijvoorbeeld naar Steenakker, Frankenthaler, 
Rithmeesterpark en Bavel. 

Breda Marketing
We willen zoveel mogelijk mensen laten weten hoe fijn het is 
in Breda. Breda Marketing krijgt daarom per jaar € 0,5 miljoen 
extra. We willen ook een plek in de binnenstad creëren waar 
bezoekers en bewoners informatie kunnen krijgen over Breda.

Mobiliteit en  
bereikbaarheid

Er komt steeds meer verkeer in en om de stad. We willen 
zorgen voor bereikbare en veilige wijken en dorpen. 
Daarom investeren we € 13 miljoen extra in onze wegen 
en fietspaden en € 2,8 miljoen in veiligheid, onder andere 
rond scholen. Voor de noordelijke rondweg gaan we 
zorgen dat er € 40 miljoen beschikbaar komt. 

Vervoer
We gaan de doorstroom verbeteren op punten waar het 
verkeer vastloopt. En we gaan meer en betere fietspaden 
aanleggen. Met speciale aandacht voor de route centrum – 
Haagse Beemden. We willen zorgen voor beter busvervoer 
naar onze bedrijventerreinen en dorpen. Het liefst met bussen 
zonder uitstoot. Verder willen we een betere treinverbinding 
met de Randstad, de rest van Brabant en Duitsland. Tot slot 
willen we dat zoveel mogelijk plekken te bereiken zijn met 
deelscooters, zonder dat deze voor overlast zorgen. 

Bereikbaarheid en noordelijke rondweg
We zorgen de komende jaren voor betere bereikbaarheid van 
Bavel, Prinsenbeek, Teteringen en Ulvenhout. We houden 
daarbij in de gaten dat er zo min mogelijk verkeershinder is 
voor bewoners. Voor Prinsenbeek en Teteringen en voor veel 
wijken in Breda is een flinke verbetering van de noordelijke 

4

BESTUURSAKKOORD 2022-2026  |  Onze plannen in begrijpelijke taalrondweg nodig. Daar gaan we de komende jaren samen met 
het Rijk aan werken. 

Parkeren
We vinden het belangrijk dat mensen dicht bij huis kunnen 
parkeren. We waren daarom al bezig met het invoeren van 
betaald parkeren in de straten rond het centrum. Dat ronden 
we de komende tijd af. Voor bezoekers van bewoners is er een 
regeling die we gaan uitbreiden. Parkeren moet betaalbaar 
blijven, daarom maken we de eerste parkeervergunning gratis 
en verlagen we de tarieven voor parkeergarages en -terreinen. 
Waar nu het eerste kwartier gratis parkeren is, wordt dat 
straks een half uur. 

Gezondheid,  
maatschappelijke  
ondersteuning en  
samenleving

Mantelzorgers, vrijwilligers en maatschappelijke 
ondersteuners zijn de ruggengraat van onze samenle-
ving. Maar ze staan onder druk en er is steeds minder 
geld beschikbaar. Daarom krijgen ze de komende 
periode extra aandacht. En gaan we proberen te 
voorkomen dat mensen zorg nodig hebben. Voor 
maatschappelijke ondersteuning stellen we de eerste 
drie jaar € 4 miljoen extra beschikbaar. In 2025 wordt dit 
€ 3,5 miljoen en nemen we dit bedrag structureel op in 
de begroting.

Uitgangspunten
•  Preventie: we stimuleren een gezonde levensstijl
• 

 Ondersteuning: we bieden hulp aan mensen die dit het 
hardst nodig hebben
 Professionele zorg: we gaan uit van de kwaliteiten van 
onze inwoners en van maatwerk 
 Zorgvoorzieningen: we zorgen voor voldoende mogelijk-
heden om mensen zorg te kunnen geven 

• 

• 

Accent op senioren, mantelzorgers, vrijwilligers, 
veteranen en statushouders 
We gaan door met Breda Senior en benutten de kennis en 
kunde van onze senioren. Mantelzorgers krijgen meer 
aandacht en waardering. We gaan het vrijwilligers makkelijker 
maken hun werk te doen. Met nieuw beleid voor veteranen 
geven we deze groep meer aandacht. We willen dat status-
houders, mensen met een verblijfsvergunning, zo veel mogelijk 
meedoen. We ondersteunen hen, bijvoorbeeld bij het leren 
van Nederlands. 

Diversiteit en inclusie
Iedereen is anders. Deze diversiteit omarmen we. En iedereen 
moet kunnen meedoen en zich thuis voelen in Breda. Inclusie 
noemen we dat. We treden hard op tegen discriminatie en 
straatintimidatie. Over ‘jezelf kunnen zijn’ gaan we praten met 
inwoners, ondernemers, scholen, maatschappelijke en sport- 
organisaties en verenigingen. Diversiteit en inclusie is de 
verantwoordelijkheid van het hele college en omdat we het  
zo belangrijk vinden, komt er de komende periode een 
wethouder voor.

Jeugd, jongeren 
en onderwijs

Kinderen zijn de toekomst van Breda. Ze leven hun leven 
en wij staan als ouders, opvoeders, onderwijs en over- 
heid langs de lijn om ze op te vangen als dat nodig is. 
Onze doelstelling is om Breda de meest kindvriendelijke 
stad van Nederland te maken, met de meest kindvrien-
delijke dorpen en wijken. 

Onderwijs
Ieder Bredaas kind heeft recht op goed onderwijs. De 
veranderingen door corona en het tekort aan leerkrachten, 
vragen om een nieuwe onderwijsvisie. Een toekomstplan met 
aandacht voor brede brugklassen, taal- en laaggeletterdheid, 
vroeg- en voorschoolse educatie, werkend leren, diensttijd en 
stages, loting, een veilige schoolomgeving en Breda Studenten- 
stad. We willen zorgen dat het onderwijs goed aansluit op de 
arbeidsmarkt. We maken vanaf 2024  € 1,4 miljoen per jaar 
vrij voor onderwijsgebouwen. 

Meedoen in een veilige omgeving
We willen dat onze jeugd en jongeren opgroeien in een veilige 
en gezonde omgeving en dat ze volwaardig kunnen meedoen 
met de samenleving. We besteden daarom aandacht aan een 
stabiele thuissituatie en willen samen met ouders voorkomen 
dat kinderen verkeerde keuzes maken. Problemen hoeven niet 
altijd door de zorg te worden opgelost. We kunnen het ook met 
elkaar. We laten de jeugd meepraten over hun eigen toekomst. 

Verbeteren jeugdzorg
Onze jeugdzorg was de afgelopen jaren een zorgenkindje en 
heeft strakkere sturing van ons nodig. We gaan de jeugdzorg 
anders inrichten en zorgen dat het beter aansluit bij wat de 
jeugd nodig heeft. We willen minder bureaucratische processen, 
een overzichtelijk aanbod van zorgaanbieders en waar mogelijk 
één centraal aanvraagpunt, om te voorkomen dat kinderen 
verkeerd worden doorverwezen. Hier gaan we mee aan de slag 
samen met huisartsen en andere zorgprofessionals.

Openbare ruimte, 
groen en klimaat-
adaptatie

Onze openbare ruimte is toe aan onderhoud en vernieu-
wing. Denk aan straten, fiets- en voetpaden, viaducten, 
speeltuinen, parken en pleinen. Om de kwaliteit van 
onze openbare ruimte te verbeteren, maken we de 
komende periode € 14,5 miljoen vrij. 

Openbare ruimte
Met een quickscan kijken we waar onderhoud het hardst 
nodig is. Die plekken pakken we als eerste aan. We knappen 
de ruimte op en houden rekening met toegankelijkheid, want 
iedere Bredanaar moet gebruik kunnen maken van onze 
openbare ruimte. En uiteraard zorgen we voor voldoende en 
goede ruimte voor recreatie, buiten sporten en spelen. Hoog 
op de lijst staan het opknappen van de Galderse Meren en het 
verbeteren van de waterkwaliteit in onze singels.  

5

BESTUURSAKKOORD 2022-2026  |  Onze plannen in begrijpelijke taalKlimaat en natuur
We willen de eerste Europese stad in een groen park zijn. We 
blijven investeren in het vergroenen van straten, gevels, tuinen 
en terrassen, het verbeteren van onze bossen en het behouden 
van onze natuur. Naast groen willen we ook meer blauw, 
water dus. Het ontwikkelen van onze stad doen we zoveel 
mogelijk klimaatadaptief. Dat betekent dat we proberen 
schade door klimaatverandering tegen te gaan, denk aan 
wateroverlast en hittestress.

Duurzaamheid,  
energie en afval

Breda groeit. Dat heeft veel voordelen, maar ook 
nadelen. De vraag naar energie neemt toe, net als de 
hoeveelheid afval. Daarom moeten we woningen en 
bedrijven verduurzamen en onze behoefte aan energie 
verlagen. 

Duurzaamheid
Om onze CO2-uitstoot terug te dringen gaan we verduur-
zamen. We gaan onderzoeken wat daarvoor nodig is en 
houden er rekening mee dat oplossingen ook betaalbaar zijn. 
Via het Volkshuisvestingsfonds dragen we bij aan het 
verduurzamen van koopwoningen. Onze aandacht gaat vooral 
uit naar de isolatie van woningen en bedrijven. Voor het 
opzetten van een isolatiefonds maken we € 5 miljoen vrij. 

Energietransitie
We gaan op zoek naar andere schone energiebronnen, zodat 
grote windmolens niet nodig zijn. Initiatieven als het plaatsen 
van zonnepanelen en het aanleggen van groene daken willen 
we aanmoedigen. We stellen € 1,2 miljoen beschikbaar voor 
wijkenergieplannen en maken het aanvragen van subsidies 
eenvoudiger. Een ander belangrijk punt is het opslaan van 
energie die we nu niet nodig hebben. Hierover gaan we in 
gesprek met het Rijk en de netwerkbeheerder. En we zetten  
in op straatbatterijen, om energie voor de buurt op te slaan. 

Afvalbeleid
We willen het wegbrengen van afval makkelijk en goedkoop 
maken. Goed voor het milieu en voor schone straten. Het 
ophalen van grof huishoudelijk afval en snoeiafval wordt weer 
gratis. En we kijken samen met gemeenten in de buurt of we 
kunnen samenwerken op het gebied van afval.

Sport, cultuur en  
evenementen

Sport- en beweegmogelijkheden maken het leven in 
Breda aangenaam, cultuur maakt Breda aantrekkelijk  
en evenementen zijn ons visitekaartje. Voor alle drie 
hebben we de komende jaren aandacht.

Sport
We gaan zo snel mogelijk voldoen aan de nieuwe richtlijn van 
het Rijk om kinderen meer bewegingsonderwijs te geven. We 
willen dat iedereen kan sporten. Het Jeugdfonds Sport en 
Cultuur moet voor meer mensen toegankelijk worden en we 
gaan ruimte creëren voor buitensport. De een derde regeling 
gaat door. Hiermee kunnen verenigingen subsidie krijgen. 

Nieuwe sporten, zoals urban en E-sports gaan we in de 
schijnwerpers zetten. Tot slot brengen we de behoefte aan 
accommodaties in kaart en maken we daarvoor een huisves-
tingsplan. Met de multifunctionele accommodatie in Bavel  
en de sporthal in Princenhage gaan we direct aan de slag. 
Hiervoor en voor de verduurzaming van accommodaties 
reserveren we € 14 miljoen. 

Cultuur
Met de overgebleven coronamiddelen geven we de cultuur-
sector een duwtje in de rug bij de opstart na corona. We 
besteden ook aandacht aan jongerencultuur en gaan 
bijvoorbeeld kijken naar een buitenpodium voor de mooie 
initiatieven die zij hebben. Samen met de cultuursector gaan 
we werken aan een nieuwe visie waarin we aangeven wat 
voor cultuurstad we willen zijn, op welke locaties er plaats is 
voor cultuur en hoe we meer verbinding krijgen tussen cultuur 
en economie. 

Evenementen
We blijven evenementen mogelijk maken. Zowel in het 
centrum als in de wijken en dorpen. Kwaliteit vinden we 
belangrijk en we dagen organisatoren uit om evenementen 
toegankelijk te maken voor iedereen en om overlast te 
beperken. Ook de house- en clubcultuur maken Breda 
bruisend en zetten onze stad internationaal op de kaart.  
We onderzoeken onder andere of clubavonden tot 06.00 uur 
kunnen duren.

Veiligheid en  
ondermijning

Bredanaars moeten zich veilig voelen en dat is lang  
niet altijd het geval. Denk aan straatintimidatie, drugs-
criminaliteit en cybercrime. We willen crimineel gedrag 
voorkomen en er hard tegen optreden.

Veiligheid
We willen jongeren helpen een goede toekomst op te bouwen 
en op het recht pad te blijven. Gaan ze toch het verkeerde pad 
op, dan treden we hard op. Ook cybercrime gaan we aanpakken. 
We tolereren geen crimineel gedrag. Ook onderzoeken we op 
welke plekken inwoners zich het minst veilig voelen en we 
zorgen dat daar meer agenten en boa’s zijn en meer camera-
toezicht. Onze boa’s krijgen verdedigingsmiddelen. Voor alle 
veiligheidsmaatregelen stellen we € 1 miljoen beschikbaar. 

Ondermijning
Ondermijning betekent dat mensen zich minder veilig voelen, 
omdat criminelen actief zijn in gewone bedrijven. We maken  
€ 0,5 miljoen vrij om ondermijning te lijf te gaan en georgani-
seerde misdaad keihard aan te pakken. Met name drugscrimi-
naliteit. Ook over het gebruik van drugs maken we ons zorgen 
en we zetten in op voorlichting en preventie. 
 

Digitalisering  
en organisatie

Digitalisering biedt kansen voor een betere kwaliteit van 
leven, wonen en werken in Breda. We willen die kansen 
grijpen. Als gemeente is het verder onze ambitie om een 

6

BESTUURSAKKOORD 2022-2026  |  Onze plannen in begrijpelijke taalprofessionele organisatie te zijn die dienstbaar en 
behulpzaam is voor inwoners en die sturend en corrige-
rend is als dat nodig is.

Digitalisering
Gegevens die door digitalisering beschikbaar komen, gaan  
we gebruiken om ons beleid en onze dienstverlening te 
verbeteren. We willen ook onze systemen verbeteren, 
daarvoor organiseren we onder meer een Hack Breda Event. 
Verder willen we zorgen dat Breda klaar is voor glasvezel en 
5G voor de hele gemeente. En tot slot ontwikkelen we een 
Digital Twin. Dat is een digitale kopie van onze stad, waarmee 
we de digitale gevolgen van onze beleidskeuzes kunnen 
nabootsen. 

Organisatie
Onze medewerkers zijn de motor achter het succes van Breda. 
Ze werken al efficiënt, maar we zien dat er steeds meer druk 
op hen komt te liggen. We gaan investeren in het verlichten 
van die druk en in een nog sterkere organisatie. 

Financiën en  
lokale lasten

Breda staat er financieel goed voor en dat houden we zo. 

Financiën
We geven niet meer uit dan dat er binnenkomt. Zo houden  
we Breda financieel gezond. Financiële problemen lossen we 
zo snel en goed mogelijk op. Ook zorgen we dat we een 
appeltje voor de dorst hebben. We gaan op zoek naar mogelijk- 
heden om extra geld te krijgen van provincie, Rijk en Europa. 

Lokale lasten
We zien de kosten voor inwoners flink stijgen. Daarom 
verlagen we in 2023 voor alle inwoners de rioolheffing met 
17,5%. De onroerendezaakbelasting (OZB) blijft gelijk.

Bijlage: portefeuilleverdeling

Burgemeester

Paul Depla
Openbare Orde &  
Ondermijning en Verhaal 
van Breda & Vertrouwen  
in de Politiek
Openbare orde

Veiligheid
Beleid en integraliteit
Verhaal van Breda
Vertrouwen in politiek

Wethouder 4
CDA
Jeroen Bruijns
Buitenruimte & Regio

Openbare ruimte/beheer
Parkeren
Grondzaken
Wijkaanpak fysiek
Regio (incl. Vlaanderen)
Gemeentelijk vastgoed
1e NAC

Wethouder 1
VVD
Boaz Adank
Veiligheid & Zorg

Wethouder 2
PvdA
Arjen van Drunen
Wonen & Onderwijs

Wethouder 3
GL
Peter Bakker
Klimaat & Energie

Jeugdzorg

Wmo
Bedrijfsvoering
Internationaal
Veiligheid en leefbaarheid

Wonen 
(incl. Volkshuisvestingsfonds)
Kansengelijkheid
Onderwijs
Gezondheid
Inburgering
1e Verbeter Breda 
Wijkaanpak sociaal

Energietransities

Afval/riool
Dieren welzijn
Klimaat adaptatie
Natuurontwikkeling
Openbaar vervoer/KCV

Wethouder 5
VVD
Carla Kranenborg - van Eerd
Economie & Bereikbaarheid

Wethouder 6
GL
Marike de Nobel
Inkomen & Cultuur

Financiën
Economie en binnenstad
mobiliteit (excl. OV)
Evenementen
Arbeidsmarkt

Participatiewet/SW
Armoede bestrijding
Schuldhulpverlening
Cultuur
Diversiteit

Wethouder 7
VVD
Daan Quaars
Stedelijke ontwikkeling & 
Digitalisering
Stedelijke ontwikkeling
Ruimtelijke ordening
Digitalisering
2e Verbeter Breda  
Sport
Carnaval
2e NAC

7

BESTUURSAKKOORD 2022-2026  |  Onze plannen in begrijpelijke taal