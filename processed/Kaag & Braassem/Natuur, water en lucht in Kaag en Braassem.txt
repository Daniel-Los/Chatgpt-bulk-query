3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

3. Natuur, water en
lucht in Kaag en
Braassem

INLEIDING
Groen en blauw is overal aanwezig in Kaag en Braassem: de 
weilanden met de vele sloten, de wuivende rietkragen langs 
de Kagerplassen en het Braassemermeer. Het veenweide 
gebied is van oudsher een uniek deel van het Groene Hart 
waar uitzonderlijke planten en dieren voorkomen. Maar dit 
staat onder druk: onze veenweidegebieden waren de 
kraamkamer van verschillende soorten weidevogels maar 
soorten als de kievit en de grutto worden ook hier steeds 
zeldzamer, andere soorten komen al niet meer voor. Typische 
planten in ons gebied zoals dotterbloem, echte 
koekoeksbloem, kattenstaart en rietorchis zien we steeds 
minder langs de slootkanten en ook de weilanden bevatten 
weinig kruiden als klaver en boterbloem. Ook het 
akkerbouwgebied kan bijdragen aan onze biodiversiteit: het 
biedt in potentie ruimte aan de veldleeuwerik en de patrijs, 
maar dit betekent wel dat we ons ook voor deze soorten 

1 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

moeten willen inzetten op behoud want ze worden nauwelijks 
meer waargenomen. Onze oevers met het vele riet herbergen 
diverse plantensoorten, bieden nestgelegenheid voor 
verschillende rietzangers en zijn een beschutte leefomgeving 
voor ontelbare insecten. Gezonde poldersloten zijn belangrijk 
voor vissen en amfibieën. Ook helpen de karakteristieke 
sloten bij het verwerken van al het regenwater: ze zorgen 
ervoor dat we minder overlast hebben tijdens een heftige 
onweersbui. Een natuurlijke leefomgeving waarin het groen 
en blauw ecologisch gezond en in evenwicht is, is niet alleen 
goed voor planten en dieren. Het is ook goed voor ons als 
mens: het geeft ontspanning en vermindert stress, stimuleert 
bewegen en het versterkt onze veiligheid doordat we in de 
toekomst beter om kunnen gaan met extremer weer. 

We zijn trots op het landschap in onze gemeente, maar we 
moeten er ook met het oog op de toekomst zuiniger op zijn. 
Trots en zuinig zijn we ook op onze agrariërs die grotendeels 
verantwoordelijk zijn voor het huidige polderlandschap waar 
zoveel inwoners van genieten, waardoor dagjesmensen ons 
graag komen bezoeken. En juist omdat we trots en zuinig 
willen blijven op onze agrariërs en ons landschap, liggen hier 
verschillende uitdagingen op ons te wachten: het tegengaan 
van de verdere afname van dier- en plantensoorten, soorten 
terugbrengen in ons landschap, een dalende bodem die 
aandacht vraagt, een omgeving die zo ingericht moet worden 
dat het om kan gaan met extreem weer. 

ACHTERGROND

Het groen en blauw in Kaag en Braassem is belangrijk 
maar staat tegelijkertijd ook onder druk

De inwoners van Kaag en Braassem hechten waarde aan de 
landelijke leefomgeving met de polders en het vele water. Zo 

2 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

blijkt onder meer dat:

• 87% van de respondenten van het inwonerspanel stelt dat 

zij natuur, zowel binnen als buiten de dorpskern, 
belangrijk vinden; 

• 77% van de respondenten aangeeft dat koeien in de polder 

natuur is; 

• 70% van de respondenten vindt dat de groene openbare 

ruimte best wat rommeliger mag wanneer dit goed is voor 
de natuur; 

• 21% van de respondenten vindt dat duurzaamheid te 
maken heeft met ons milieu, de natuur, klimaat en de 
bescherming ervan en 73% laat weten dat iedereen hier 
een bijdrage aan zou moeten leveren.

Ondanks de waarde die wordt gehecht aan het groen en 
blauw, zijn er uiteenlopende ontwikkelingen die een gezonde, 
robuuste en duurzame leefomgeving onder druk zetten:

• Net als in de rest van de wereld is er ook in Nederland een 
afname van verschillende soorten flora (planten) en fauna 
(dieren). Een afname van wel 85% van de oorspronkelijke 
staat, dit ligt een stuk hoger dan in Europa (50%) en zelfs 
wereldwijd (70%); 

• 53% van de respondenten van het inwonerspanel geeft aan 

last te hebben (van de gevolgen) van bodemdaling. Meer 
dan 40% van het totale landoppervlak van de gemeente 
Kaag en Braassem is gevoelig voor veenoxidatie, en dus 
voor bodemdaling, waardoor er plekken zijn waar de 
bodem in totaal met circa 60 centimeter zal dalen in de 
komende 30 jaar; 

• Er zijn verschillende andere opgaven die ruimte nodig 
hebben zoals woningbouw, bedrijvigheid en mobiliteit.

Naast deze ontwikkelingen zien we ook dat Kaag en Braassem 
aantrekkelijk is voor recreanten die wandelend, zwemmend, 

3 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

met de fiets of op de boot genieten van het water en de 
molens. Samen met de landbouw, die de Hollandse polders 
gebruikt voor het produceren van het eten dat dagelijks op 
ons bord verschijnt, hebben deze twee sectoren een relatief 
grote en directe invloed op de natuurlijke leefomgeving in 
Kaag en Braassem. In dit hoofdstuk richten we ons op vier 
opgaven/uitdagingen in het groen en het blauw. Het is 
waarschijnlijk dat deze vier opgaven in de (nabije) toekomst 
belangrijker worden wanneer we in Kaag en Braassem willen 
blijven wonen en werken. 

Deze vier opgaven zijn:

• de resterende biodiversiteit in Kaag en Braassem behouden 

en  werken aan herstel; 

• bodemdaling, al dan niet door veenoxidatie, en haar 
nadelige gevolgen zoveel mogelijk tegengaan dan wel 
benuttende biodiversiteit in Kaag en Braassem behouden 
en versterken;

• de veiligheid van het grondwater en de kwaliteit van de 

bodem  waarborgen;

• ervoor zorgen dat Kaag en Braassem in de toekomst goed 
om kan gaan met extreme regenval, droogte en hittestress 
(klimaatadaptatie).

ROL GEMEENTE KAAG EN BRAASSEM
Veel van het groen is van de agrariërs en in mindere mate van 
inwoners en andere organisaties. Verder zorgt het 
hoogheemraadschap van Rijnland voor een groot deel van het 
blauw. Dit betekent vooral dat we, om de uitdagingen in het 
groen en blauw op te pakken, moeten samenwerken. De 
gemeente ziet dan ook de volgende rollen voor zichzelf 
weggelegd bij de opgaven rondom biodiversiteit, 

4 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

klimaatadaptatie en bodemdaling:

• De gemeente moet het eigen vastgoed 

klimaatadaptief  maken (presterende rol).

• Bodemdaling is een opgave waar de gemeente 

voornamelijk een participerende en samenwerkende rol 
voor zichzelf ziet weggelegd. Dit omdat deze opgaven 
(regionale) afstemming en samenwerking vragen met 
voornamelijk onze agrariërs en het hoogheemraadschap 
Rijnland: een groot deel van het bodemdalingsgebied en 
omliggend water is van hen en zij hebben hier dus ook 
dagelijks mee te maken.

• Het behoud en herstel van de biodiversiteit is een 

opgave waar de gemeente een tweeledige rol voorziet, 
enerzijds vormen onze bermen een groot areaal waar we 
met beheer de biodiversiteit kunnen stimuleren hierbij is 
een presterende rol voor de hand liggend. Maar er is ook 
een participerende en samenwerkende rol omdat deze 
opgaven (regionale) afstemming en samenwerking vragen 
met voornamelijk onze agrariërs en  het 
hoogheemraadschap Rijnland, want een groot deel van 
het  gebied en omliggend water is van hen en zij zijn 
verantwoordelijke  voor het dagelijkse beheer.

• Ruim 51% van de respondenten in het inwonerspanel geeft 

aan bereid te zijn om, al dan niet samen met anderen, het 
openbaar groen te onderhouden. Er is een samenwerkende 
en participerende rol voor de gemeente om samen de 
openbare ruimte in te richten en te onderhouden op 
plekken waar initiatief, draagvlak en energie ontstaat.

5 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

GEWENSTE BEWEGING
• van één oplossing voor de gehele gemeente … naar 

meerdere oplossingen per wijk, per buurt, per dorp die de 
biodiversiteit herstellen, behouden en versterken; 

• van het alleen willen tegengaan van de nadelige gevolgen 

van bodemdaling … naar het meervoudig gebruikmaken of 
benutten van de maatregelen die worden genomen om de 
gevolgen van bodemdaling/veenoxidatie tegen te gaan; 

• van het aanpakken van iedere opgave afzonderlijk … naar 

het zoveel mogelijk bedenken en toepassen van 
oplossingen die meerdere opgaven tegelijkertijd het hoofd 
bieden.

BIODIVERSITEIT BEHOUDEN EN 
VERSTERKEN
Biologische diversiteit, of biodiversiteit, verwijst naar het 
aantal, de verscheidenheid en de veranderlijkheid van alle 
levende dieren, planten en micro-organismen (o.a. algen en 
schimmels). Biodiversiteit is belangrijk voor onze 
leefomgeving. Sterker nog: we zijn er onderdeel van. 

6 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

Als de biodiversiteit om ons heen afneemt komen natuurlijke 
processen, waarvan we ons vaak niet eens bewust zijn, 
vanzelf onder druk te staan. Bestuiving van planten (ook 
landbouwgewassen), schoon water, een vruchtbare bodem en 
fluitende vogels zijn namelijk niet vanzelfsprekend. Zonder 
voldoende biologische diversiteit houdt dit vanzelf op er ’te 
zijn’. We zien dit nu al in Kaag en Braassem gebeuren: 
plaagvorming, zoals de eikenprocessierups, ziektes 
(essentaksterfte) en troebele sloten zijn het directe gevolg van 
minder biodiversiteit in de buitenruimte. Ook treden deze 
onwenselijke situaties vaker op en kunnen ze grotere 
gevolgen hebben. Biodiversiteit is dus niet alleen belangrijk 
voor productieve landbouw: het verhoogt de (be)leefbaarheid 
van onze directe omgeving en kan ons onnodige uitgaven 
besparen. 

Gelukkig laten voorbeelden zien dat een ingreep van een 
individuele boer die met oog voor de natuur werkt, zelfs op 
kleine en lokale schaal, kan zorgen voor een (plaatselijke) 
ommekeer. Het is nu nog te vroeg om te weten of we hier een 
(lokale) ommekeer kunnen realiseren: we weten nog niet goed 
hoe het ervoor staat en er zijn veel oorzaken die bijdragen aan 
het hebben van succes of juist niet. Belangrijk is vooral dat de 
verschillende partijen die werken aan biodiversiteit en 
waterkwaliteit hetzelfde doel voor ogen hebben. Gerichte 
samenwerking door agrariërs, het hoogheemraadschap en de 
gemeente maakt de kans op succes groter dan wanneer we 
afzonderlijke doelen nastreven.

Zo zijn er in onze gemeente ook meerdere waterlichamen die 
moeten voldoen aan Europese Richtlijnen: de Kader Richtlijn 
Water (KRW). In Nederland vertaalt de Rijksoverheid de KRW 
in landelijke beleidsuitgangspunten, kaders en instrumenten. 
De KRW beoogt onder meer de bescherming en verbetering 
van aquatische ecosystemen en duurzaam gebruik van water. 
Oppervlaktewateren moeten daarom een ‘goede ecologische 

7 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

toestand’ bereiken. Het hoogheemraadschap alleen kan niet 
zorgen dat de KRW-doelen worden behaald, ook agrariërs en 
de gemeente hebben hierin een belangrijke rol.

De achteruitgang van de biodiversiteit is een landelijke trend 
en daarom zien we het als opgave om de biodiversiteit te 
versterken óf te vergroten. Dit is een belangrijk verschil. Het 
versterken van de biodiversiteit betekent niet 
vanzelfsprekend meer verschillende dier- en plantensoorten 
in een gebied en dus vergroting van de biodiversiteit. Het kan 
namelijk in de toekomst verstandig blijken om in een aantal 
landelijke ‘groengebieden’ gericht te kiezen voor bepaalde 
icoonsoorten. Dit kunnen unieke, bedreigde of zeldzame dier- 
en plantensoorten zijn die ons iets vertellen over dat gebied: 
gaat het goed met de icoonsoort, dan gaat het ook goed met 
andere soorten in dat gebied. Dan is de kwaliteit van het 
groen en blauw verbeterd en daarmee wordt de biodiversiteit 
versterkt. 

Het specifiek inzetten op het vergroten van de biodiversiteit 
houdt in dat er meer verschillende dier- en plantensoorten in 
een gebied aanwezig gaan zijn. Deze aanpak vraagt maatwerk 
omdat in sommige wijken en dorpen soorten voorkomen die 
gebruik maken van oude gebouwen (vleermuizen, mussen en 
zwaluwen) terwijl dit in andere delen van onze bebouwde 
omgeving, zoals de Oevers in Roelofarendsveen, duidelijk niet 
het geval is.

Foto: M. van der Zwaan

Zo moeten we juist bij nieuwbouw en renovatie rekening 

8 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

houden met soorten die er al zijn maar ook keuzes maken om 
soorten mogelijkheden te bieden zodat ook nadat de 
werkzaamheden zijn afgerond er een aantrekkelijk leefmilieu 
is gerealiseerd. De kennis is er, we moeten het alleen nu en in 
de toekomst bij bestaande dorpskernen, nieuwbouwwijken, 
bedrijventerreinen en waterwegen toepassen. Concreet zou 
dit onder andere kunnen betekenen: natuur inclusief bouwen, 
meer ruimte voor (inheemse) bomen en planten zodat zij 
meer insecten en vogels aantrekken. Ook een focus op het 
realiseren van groene verbindingszones waardoor 
diersoorten zich eenvoudiger kunnen verplaatsen is een 
kansrijke maatregel. Niet alleen dieren profiteren hier van, 
ook de mens kan groene zones gebruiken om te wandelen, 
fietsen en tot rust te komen. 

Het verzamelen van de aanwezige informatie over de huidige 
soortenrijkdom in Kaag en Braassem is hierbij wel de eerste, 
noodzakelijke stap. Want aan de hand van deze gegevens, die 
we mogelijk ook zelf moeten gaan verzamelen en bijhouden, 
is het mogelijk om de voortgang en het effect van de genomen 
maatregelen te monitoren. Zijn er positieve of negatieve 
trends dan kunnen we inhoudelijk motiveren hoe het gaat 
met onze biodiversiteit en kan worden bepaald welke 
maatregelen nodig zijn om achteruitgang te keren. 

De agrarische sector en biodiversiteit

De agrariërs zijn beeldbepalend in Kaag en Braassem en 
hebben een grote invloed op veel uitdagingen van vandaag en 
morgen. Zo ook bij de opgave rondom biodiversiteit want er 
liggen grote kansen om in ons buitengebied de biodiversiteit 
te versterken en te verhogen. Vandaar dat we met elkaar in 
gesprek zullen gaan. Hoe kunnen agrariërs een goede 
boterham verdienen met hun polders, terwijl zij 
tegelijkertijd een belangrijke bijdrage leveren aan 
bijvoorbeeld het verbeteren van de waterkwaliteit en de 

9 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

bescherming van plant- en diersoorten die het zwaar hebben 
zoals weidevogels? Betekent dit dan ook dat alles anders 
moet? Nee niet alles, maar doorgaan met de huidige 
werkwijze met kennis van vandaag kan niet. Met maatwerk, 
zoals bijvoorbeeld alternatieve gewassen als natte teelt, door 
bewuste keuzes in het maairegime en het benutten van 
reststroken landbouwgebied, kunnen dier en plantensoorten 
zich handhaven. Het inzaaien van kopakkers, en een strook 
gewas laten overstaan voor vogels en zoogdieren kunnen, 
ondanks dat het kleine stroken zijn, dienen als steppingstones 
door onze gemeente waardoor ze bijdragen aan 
instandhouding en verspreiding van soorten.

Wat willen we bereiken?

• Het versterken van de biodiversiteit (in met name het 

buitengebied).

• Het vergroten van de biodiversiteit (in met name de 

bebouwde omgeving).

• Het verbeteren van de waterkwaliteit en het voldoen aan 

de KRW.

• Het vergroten van het bewustzijn en attenderen op de 

mogelijk (nieuwe) verdienmodellen voor met name 
agrariërs als zij met biodiversiteit aan de slag gaan. 

OMGAAN MET BODEMDALING
Een groot deel van Kaag en Braassem, circa 40% van het 
landoppervlak, bestaat uit veengrond. Deze grondsoort is 
gevoelig door bodemdaling die op twee manieren kan 
ontstaan:

• Bodemdaling door veenoxidatie in het veenweidegebied. 
Wanneer veengronden worden ontwaterd en in contact 
komen met zuurstof, breken ze af en lost de veen als het 
ware op. Hierdoor zakken veel polders in ons 

10 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

veenweidegebied. Sinds kort is ook duidelijk dat deze vorm 
van bodemdaling niet alleen zorgt voor een lager maaiveld. 
Het zorgt er ook voor dat enorme hoeveelheden 
broeikasgassen worden uitgestoten. Bodemdaling door 
veenoxidatie draagt daarmee bij aan de opwarming van de 
aarde.

• Belasting van de veengrond met zwaarder 

ophoogmateriaal zoals zand, beton of asfalt. Deze vorm van 
bodemdaling is vooral terug te zien in gebieden waar 
gebouwd wordt: de bebouwde kom en bij wegen. Deze 
vorm van bodemdaling kan (plaatselijk) oplopen tot 
centimeters per jaar een heeft grote gevolgen: wegen 
verzakken, rioleringsbuizen breken af, er ontstaat 
wateroverlast of hinder en er kan paalrot optreden in 
houten funderingen

De veenweidegebieden zijn van economisch belang voor Kaag 
en Braassem omdat een groot deel van de agrariërs er hun 
inkomen op verdient. Met name de melkveehouders en de 
daarvan afgeleide kaasmakerijen zijn afhankelijk van de 
groene polders. Een continue kunstmatige verlaging van het 
grondwaterpeil, wat tot op heden vooral wordt toegepast, lijkt 
op lange termijn niet houdbaar en staat daarom dan ook ter 
discussie.

Dit maakt bodemdaling in het veenweidegebied een uitdaging 
voor de toekomst waarin we voornamelijk met de agrariërs 
moeten zoeken naar innovatieve oplossingen en nieuwe 
kansen en verdienmodellen. Hiervoor moet ruimte komen. 
Ook omdat agrariërs, wanneer ze bodemdaling door 
veenoxidatie kunnen tegengaan, een enorme bijdrage kunnen 
leveren aan de vermindering van de Nederlandse uitstoot van 
broeikasgassen.

De opgave is dus groot, maar de kansen en mogelijkheden zijn 
ook groot. Eenvoudige oplossingen zijn er echter niet. De 

11 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

mogelijkheden om veenoxidatie en bodemdaling te beperken 
zijn uiteenlopend en hangen sterk af van het gebruik van het 
land. Zo zou een andere bedrijfsvoering die hogere 
waterpeilen mogelijk maakt en agrariërs tegelijkertijd, via een 
alternatief verdienmodel, een goede boterham oplevert, een 
mogelijke oplossing kunnen zijn. Drijvend bouwen om zo de 
belasting op de bodem te verminderen is een andere. Het is 
duidelijk dat het veenweidegebied een gebied is vol details, 
gemaakt door eeuwenlange interactie tussen mens, water en 
bodem en dat hierdoor gebiedskennis van wezenlijk belang is 
bij het vinden van de oplossing. Wat betreft de bodemdaling 
die ontstaat vanwege belasting: ook daar zullen de 
oplossingen uit innovatie moeten komen. Het heeft geen zin 
door te gaan met het opnieuw opbrengen van de bodem met 
zwaarder ophoogmateriaal om de opgetreden bodemdaling te 
compenseren. Licht maar sterk of drijvend bouwen, om zo de 
belasting op de bodem te verminderen, kan het begin van een 
interessante oplossing zijn. Wat we zeker weten is dat we 
samen aan de slag moeten. Met de agrariërs maar ook met 
vrijwel alle overheden die bij bodemdaling en veenoxidatie 
betrokken zijn, zoals het hoogheemraadschap Rijnland, de 
provincie Zuid-Holland en de Omgevingsdienst West-Holland.

Lokale verzilting

Verzilting, wat samen kan hangen met bodemdaling en 
veenoxidatie, is een regionaal probleem en speelt in onze 
gemeente (vooralsnog) op de achtergrond. Oppervlaktewater 
en kwel (grondwater dat onder druk uit de bodem komt) 
fungeren als buffer tegen zout water. Door bemaling, 
bodemdaling en stijging van de zeewaterspiegel hebben we 
wel te maken met lokale verzilting en neemt het risico op 
verzilting binnen Kaag en Braassem toe. Dit heeft uiteindelijk 
ook invloed op het (duurzaam) bodemgebruik en de 
biodiversiteit. Hoewel het nog geen groot probleem is, is het 
wel wenselijk onderzoek te doen naar de ernst en mogelijke 

12 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

maatregelen die nodig zijn om effecten van verzilting van 
oppervlakte- en grondwater tegen te gaan op de lange termijn. 
Net als bij bodemdaling zijn hier veel andere 
overheidsinstanties bij betrokken.

Wat willen we bereiken?

• De leef- en werkomgeving van Kaag en Braassem samen 
met de agrariërs en andere betrokkenen zo inrichten dat 
we:

1. met de nadelige gevolgen van bodemdaling en 

veenoxidatie kunnen omgaan; 

2. of de nadelige gevolgen kunnen benutten voor het oplossen 

van andere opgaven en uitdagingen.

DE VEILIGHEID VAN HET GRONDWATER 
EN DE KWALITEIT VAN DE BODEM 
WAARBORGEN
De bodem, de ondergrond, het grondwater en het water in 
onze sloten, gangen en plassen, allemaal zijn ze nauw met 
elkaar verbonden en reageren ze op elkaar. Met opgaven als 
bodemdaling, de energietransitie, het omgaan met extremer 
weer en het versterken van de biodiversiteit, is het belangrijk 
om verstandig om te gaan met onze bodem en ons water. 
Helemaal omdat het ‘trage systemen’ zijn die lang nodig 
hebben om te herstellen. Daardoor kunnen beslissingen van 
nu grote gevolgen hebben voor bijvoorbeeld ons grond- en 
drinkwater in de komende decennia. Het water komt in alle 
facetten van de fysieke leefomgeving voor. We leven en 
wonen ermee samen, verbouwen ons voedsel ermee, en 
gebruiken het om te douchen en om er op te varen. Water is 
zichtbaar aanwezig en lijkt vanzelfsprekend, maar dat is het 
niet. De ontwikkelingen en veranderingen in het klimaat 

13 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

hebben impact op het gebied. Klimaatverandering en de 
verschillende opgaven in deze regio zijn een enorme 
uitdaging waar verschillende overheden, bedrijfsleven en 
inwoners gezamenlijk aan moeten werken. 

Duurzaam gebruik van de bodem, ondergrond en water is 
daarom nodig voor een gezonde en veilige leefomgeving 
waarin onze inwoners kunnen blijven wonen en leven; 
waarin onze agrariërs en andere bedrijven kunnen blijven 
werken; waarin de toeristen kunnen blijven recreëren. En dit 
zal een uitdaging worden, omdat we de Zuid-Hollandse bodem 
en wateren steeds intensiever gebruiken. Goede 
bodemkwaliteit, voldoende vruchtbaarheid, veilig drinkwater 
en de mogelijkheden om water vast te houden, zullen, 
wanneer we niets doen, niet langer vanzelfsprekend zijn. 

Om in toekomst in onze behoefte naar drinkwater, voedsel, 
gezondheid, energie en recreatie te kunnen voorzien, zullen 
we in bepaalde gebieden keuzes moeten maken in de bodem, 
de ondergrond en in het gebruik van water. Voorkeur daarin 
hebben keuzes die het mogelijk maken om verschillende 
functies in de ondergrond te combineren of keuzes die ervoor 
zorgen dat meerdere opgaven tegelijkertijd aangepakt 
worden. Zo is het bijvoorbeeld mogelijk om het bufferen van 
overtollig water (klimaatadaptatie) te combineren met het 
versterken van de biodiversiteit, het opwekken van energie en 
het tegengaan van bodemdaling en veenoxidatie.

Wat willen we bereiken?

• Het vergroten en verbeteren van de veiligheid van onze 

leefomgeving, van ons grondwater en dat van onze bodem.

• Innovatief en duurzaam bodemgebruik.
• Het realiseren van een zo goed mogelijke bodem- en 

waterkwaliteit.

14 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

EEN KLIMAATADAPTIEF KAAG EN 
BRAASSEM 
We merken het steeds vaker: periodes van lange droogte, zeer 
warme zomers en regenbuien met enorme hoeveelheden 
water in een zeer korte tijd. Het klimaat verandert en dit heeft 
gevolgen: wateroverlast, het warmer worden van de 
gebouwde omgeving en een versnelde bodemdaling. Het 
opvangen en/of beperken van deze gevolgen noemen we: 
klimaatadaptatie. 

In Kaag en Braassem treffen we nu al maatregelen om in de 
toekomst beter om te kunnen gaan met extremer weer en 
klimaatadaptief te zijn. Zo worden riool- en regenwater bij 
projecten inmiddels van elkaar gescheiden en krijgen nieuwe 
rioolbuizen een grotere diameter zodat ze als tijdelijke 
buffer/opvang kunnen dienen. Ook koppelen we, tijdens het 
onderhoud aan de wegen en de riolering, bij zoveel mogelijk 
mensen de afvoer van hemelwater af. Dat betekent dat regen 
die op onze daken valt, niet langer wordt afgevoerd door de 
rioleringsbuizen, maar de kans krijgt om in de grond te 
trekken. Ook leggen we nieuwe wegen en trottoirs slim neer
zodat het regenwater uit zichzelf naar een nabijgelegen berm 
of plantsoen kan stromen. 

Hoewel we met deze maatregelen de meeste neerslag, hitte en 
droogte van nu het hoofd kunnen bieden, is dit geen 
zekerheid voor de toekomst. De verwachting is dat het weer in 
Nederland, en dus ook in Kaag en Braassem extremer wordt, 
waardoor er meer (stevige) maatregelen noodzakelijk zijn. 
Maatregelen waardoor we meer water voor een tijdelijke 
periode kunnen opslaan. Dit wordt een uitdaging, want we 
wonen en werken in bodemdalingsgevoelig gebied waar het 
grondwaterpeil al relatief hoog staat. Hierdoor kunnen we 
niet simpelweg al het regenwater in de sloten laten lopen 
omdat die al snel vol zullen zitten. Dit vraagt om maatregelen 

15 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

van de gemeente in het groen, op de wegen, trottoirs, 
fietspaden, parkeerplaatsen en in de openbare ruimte waar 
we spelen en bewegen. Maar ook van inwoners in hun tuinen 
en op de daken. Van ondernemers op en om de 
bedrijfspanden, van agrariërs in de polders en van 
projectontwikkelaars bij nieuwbouw. Wanneer we dat doen, 
voorkomen we veel van de wateroverlast en stress door hitte 
en bijbehorende schade, en vergroten we de veiligheid van 
onze leefomgeving. 

Er is een rode draad te zien als het gaat om het in stand 
houden en verbeteren van het groen en blauw in Kaag en 
Braassem. Net als bij het versterken van de biodiversiteit en 
het tegengaan van bodemdaling, vraagt ook het 
klimaatadaptief maken van onze gemeente een gezamenlijke 
inspanning van inwoners, agrariërs en andere bedrijven en 
de verschillende overheidsinstanties.

Opvang van regenwater en tegelijkertijd koelen

Gelukkig geeft een deel van onze inwoners aan open te staan 
voor dit soort maatregelen. Circa 90% van de respondenten 
van het inwonerspanel laat weten bereid te zijn om 
regenwater te gebruiken voor het doorspoelen van de wc. Het 
verminderen van het aandeel tegels en verharding in de voor- 
en achtertuin en daarvoor in de plaats planten, struiken en 
bloemen plaatsen is nog zo’n maatregel die zoden aan de dijk 
zet (55% van de respondenten van het inwonerspanel is 
bereid deze stap te zetten). Net als het eerdergenoemde 
afkoppelen en het opvangen van regenwater in een regenton. 

Verder is het mogelijk om zoveel mogelijk groene daken 
(sedum - natuurlijke begroeiing) toe te passen. Hierdoor vang 
je niet alleen water op en houd je het langer vast, het heeft 
ook een verkoelend effect. Zowel binnen als buiten. Deze 
effecten gelden overigens voor vrijwel al het groen en in het 

16 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

bijzonder bomen: niet alleen doordat ze overdag voor 
schaduw zorgen maar ook omdat ze ’s nachts de omgeving 
koelen. Daar komt nog eens bij dat bomen uitstekend water 
kunnen vasthouden wanneer ze merken dat dit goed is, zeker 
wanneer de boom een grote kroon en veel bladeren heeft. 
Vandaar ook dat bomen een belangrijke functie hebben en 
zoveel mogelijk behouden moeten worden, helemaal binnen 
de bebouwde kom waar de gevolgen van extreem weer 
meestal groter zijn dan daarbuiten. 

In het document dat beschrijft hoe de openbare ruimte 
ingericht moet worden, de Leidraad Inrichting van de 
Openbare Ruimte (LIOR), wordt rekening gehouden met deze 
waardevolle kwaliteiten van het groen. Zo is er binnen de 
gemeente de afspraak dat bomen die gekapt worden bij 
nieuwe ontwikkelingen, in gelijke aantallen gecompenseerd 
terug moeten komen. Hier bovenop komt het verplichte groen, 
en ‘nieuwe’ (extra) bomen, die aangelegd of gepoot moeten 
worden bij bijvoorbeeld nieuwbouw. Dit is noodzakelijk om 
onze wijken aantrekkelijk en gezond te houden voor de 
inwoners, en bovendien draagt het stevig bij aan het 
verbeteren van de biodiversiteit en kunnen we daardoor 
beter omgaan met het extreme weer van de toekomst. 

Foto: N. Bartels

Wat willen we bereiken?

• Het groen in Kaag en Braassem zoveel mogelijk behouden, 

vergroten of ontwikkelen zodat het in de toekomst een 
bijdrage kan leveren aan het omgaan met 

17 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

klimaatverandering.

• De leefomgeving van Kaag en Braassem zo inrichten en 

onderhouden dat we in de toekomst beter om kunnen gaan 
met klimaatverandering en extremer weer.

SPECIFIEKE UITGANGSPUNTEN
• Een goede, schone en gezonde luchtkwaliteit

Naast een goede waterkwaliteit en een gezonde bodem, is de 
luchtkwaliteit van groot belang voor onze inwoners. De 
verwachting is dat de lucht schoner zal worden doordat meer 
en meer mensen overgaan op elektrisch rijden. Daar staat 
tegenover dat misschien meer mensen biomassa (via 
bijvoorbeeld houtkachels) gaan verstoken, wat de kwaliteit zal 
aantasten. Luchtkwaliteit wordt dus als een afweging 
meegenomen bij de ruimtelijke ontwikkelingen.

Kaag en Braassem ligt vlakbij de luchthaven Schiphol. De 
economische en maatschappelijke belangen zijn groot. De 
luchthaven heeft een impact op de omgeving en samenleving. 
De opgave voor de lange termijn is tot een evenwichtige 
ontwikkeling te komen van luchthaven en omgeving. 
Belangrijk is om de balans te behouden en te streven naar 
verbetering tussen leefbaarheid voor inwoners en het behoud 
van het internationale netwerk op Schiphol. Dat houdt in: een 
gemeente waar onze inwoners goed en gezond kunnen 
wonen, leven en werken en een economisch sterke en 
bereikbare luchthaven die in samenhang met de omgeving en 
met behulp van innovatie kan worden ontwikkeld. Wij 
streven naar het terugdringen van de hinder die inwoners 
van Schiphol ervaren.

18 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

Foto: A. Kroon

We sluiten daarbij aan bij de doelstelling ‘Minder hinder voor 
iedereen’ van de bestuurlijke regio Schiphol”. Dat betekent 
een betere luchtkwaliteit en minder geluidsoverlast. Wij 
willen geen uitbreiding van het banenstelsel met een 
parallelle Kaagbaan en/of andere aanpassingen van het 
banenstelsel die nadelig uitpakken voor de mensen in Kaag en 
Braassem. Schiphol mag pas groeien als aantoonbare 
hinderreductie plaatsvindt. De gemeente is van oordeel dat de 
grens van het aantal vluchten is bereikt en dat er tot 2023 een 
‘pas op de plaats’ moet worden gemaakt. De gemaakte 
afspraken met Schiphol moeten eerst nagekomen worden en 
handhaafbaar worden via een wettelijke verankering. In 
afwachting hiervan en van het onderzoek naar de herziening 
van het luchtruim en de Luchtvaartnota is voor verdere 
uitbreiding op de huidige locatie in ieder geval tot 2023 geen 
draagvlak. De gemeente draagt dit standpunt actief uit 
richting het ministerie en Schiphol.

• Zo min mogelijk lichthinder

Lichthinder kan ontstaan doordat er veel kunstmatig licht in 
de donkere uren zichtbaar is. Dit treedt vaak op bij 
sportvelden, tuinbouwkassen, (onoverdekte) paardenbakken. 
Het kan een negatieve invloed hebben op het woongenot van 
inwoners, en ook op het gedrag van dieren zoals vleermuizen. 
Vandaar dat ook lichthinder een fenomeen is dat plaats zal 
krijgen in de afweging bij nieuwe ontwikkelingen. 

19 van 20

24-7-2023 15:27

3. Natuur, water en lucht in Kaag en Braassem

https://storymaps.arcgis.com/stories/eb95ebca12a349d39d5c53257aadd...

• Goed omgaan met het water

Ons water wordt intensief gebruikt. Voor recreatieve vaart, 
maar ook vanwege de bedrijfsmatige vaart. Bovendien liggen 
er in sommige delen van Kaag en Braassem verschillende 
woonarken. Dit legt zijn beslag op ons water en kan, wanneer 
er onverstandig wordt gehandeld, negatieve gevolgen hebben 
voor onze waterkwaliteit en de natuur. Daar moeten we dus 
samen voor waken.

• Verantwoord gebruik van drones

We zien steeds vaker drones. Het gebruik ervan wordt 
populairder, bijvoorbeeld om prachtige foto’s te schieten van 
ons landschap. Maar drones kunnen ook de natuur en het 
leven van de unieke weidevogels verstoren. Bovendien lopen 
er vliegroutes van en naar Schiphol over onze gemeente. Het 
is daarom niet toegestaan om in Kaag en Braassem overal 
zomaar met een drone te vliegen. 

• Slim en verstandig duurzame energie opwekken

Het opwekken van duurzame energie (zie hoofdstuk 2) is 
belangrijk voor een toekomstbestendig Kaag en Braassem. We 
moeten daarbij wel rekening houden met de natuur 
bijvoorbeeld bij het eventueel plaatsen van windmolens en/of 
andere mogelijkheden voor duurzame energieopwekking. 
Windmolens kunnen bijvoorbeeld ook weidevogels en 
natuurgebieden verstoren. 

20 van 20

24-7-2023 15:27

