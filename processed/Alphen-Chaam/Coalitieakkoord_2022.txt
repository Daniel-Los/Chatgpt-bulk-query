Coalitieakkoord
Coalitieakkoord

2022 – 2026
2022 – 2026

SAMEN AAN DE SLAG
voor een vitaal en groen 

Alphen-Chaam  

Inhoud

Inleiding 

1. 

2. 

3. 

4. 

5. 

6. 

7. 

8. 

Een afwisselend natuurlijk landschap 

Groene en landelijke dorpskernen 

Bereikbare en leefbare dorpen 

Een sociale en vitale samenleving 

Woningen voor iedereen in elke levensfase 

Aantrekkelijke voorzieningen 

Samenwerkende plattelandsgemeenten tussen de steden 

Gemeente, inwoners, ondernemers en organisaties doen het samen 

Financiën 

Bijlage 1: voorlopige portefeuilleverdeling 

3

5

7

8

11

13

14

15

17

19

20

2

Inleiding

Beste inwoners, ondernemers, gemeenteraadsleden, bestuurlijke en 
maatschappelijke partners,

Voor jullie ligt een coalitieakkoord op hoofdlijnen. Hierin agenderen we de belangrijkste 
onderwerpen van de komende bestuursperiode. Tegelijkertijd benoemen we op een aantal 
thema’s concrete voornemens en acties. 

Grote opgaven
Dit coalitieakkoord is niet uitputtend, maar vertrekt vanuit de grote opgaven die wij zien. Denk 
daarbij onder meer aan het realiseren van voldoende betaalbare woningen, de energie- en 
warmtetransitie, het klimaatadaptief maken van onze gemeente en de zorg voor kwetsbare 
inwoners. Daarnaast willen we de lokale economie stimuleren en de verkeersveiligheid 
vergroten. 

Dat alles terwijl de financiële mogelijkheden beperkt zijn en de arbeidsmarkt krap. Dat vraagt 
om stuurmanskunst, samenwerking en het maken van keuzes. De vastgestelde Toekomstvisie 
2030, de Kindertrendrede van 2021 en het Cittaslow-gedachtegoed gebruiken we om deze 
keuzes te maken.

Samen aan de slag voor een vitaal en groen Alphen-Chaam
De rode draad van dit coalitieakkoord is dat we samen aan de slag gaan met een aantal grote 
opgaven, waarbij het onze overkoepelende ambitie is om een vitale en groene gemeente te 
zijn. Een belangrijke ambitie is om onze inwoners, ondernemers en verenigingen nog meer te 
betrekken, zodat we samen kunnen werken aan een prettige gemeente voor iedereen in Bavel 
AC, Ulvenhout AC, Strijbeek, Galder, Chaam en Alphen.

Leeswijzer
Het coalitieakkoord is ingedeeld volgens de acht thema’s van de Toekomstvisie:

1. Een afwisselend natuurlijk landschap
2. Groene en landelijke dorpskernen
3. Bereikbare en leefbare dorpen
4. Een sociale en vitale samenleving
5. Woningen voor iedereen in elke levensfase
6. Aantrekkelijke voorzieningen
7. Samenwerkende plattelandsgemeenten tussen de steden
8. Gemeente, inwoners, ondernemers en organisaties doen het samen

Tot slot
We hebben met energie en overtuiging geschreven aan dit coalitieakkoord. Natuurlijk is er bij 
jullie veel expertise, ervaring en betrokkenheid aanwezig. We staan daarom open voor ideeën 
en nodigen jullie nogmaals nadrukkelijk uit om samen met ons aan de slag te gaan!

 

GBA 
Jan Bijlsma 

 
 

 
 

GBSV   
Hanneke Willemstein 

 

 

 
 

VVD
Guus Huijben

1.  EEN AFWISSELEND NATUURLIJK LANDSCHAP

“INWONERS ZIJN TROTS OP DE RUSTIGE, NATUURLIJKE, RUIME, GROENE, 
LANDELIJKE OMGEVING EN HET DORPSE KARAKTER VAN ALPHEN-CHAAM. 

HET BEHOUDEN EN VERSTERKEN VAN HET AFWISSELEND EN NATUURLIJK LANDSCHAP 

IS EEN BELANGRIJK SPEERPUNT VOOR DE TOEKOMST.”

Natuur en landschap
De natuur en het landschap in onze gemeente zijn van zeer grote waarde. Bij alle 
ruimtelijke afwegingen die we moeten maken bij het opstellen van de omgevingsvisie, staan 
natuur(ontwikkeling) en het landschap voorop. Dit levert niet alleen een bijdrage aan grote 
opgaven zoals klimaatadaptatie en het versterken van de biodiversiteit, maar zorgt ook 
voor een prettige omgeving om te wonen, te verblijven en te recreëren. De balans tussen 
bebouwing, landbouw en veeteelt, toerisme én nieuwe energievoorzieningen moet zorgvuldig 
bewaakt worden.

Agrarische sector
De agrarische sector is van oudsher een belangrijke sector in onze gemeente voor 
voedselvoorziening, het inkomen van inwoners en recreatie. Er ligt wel een hele grote 
opgave voor de sector om te verduurzamen en om de druk op de omgeving te verminderen. 
Landelijke en provinciale ontwikkelingen zijn daarbij leidend. We streven ernaar dat landbouw 
en natuur elkaar meer gaan versterken.

Onze gemeente biedt geen ruimte aan nieuwe intensieve veehouderijen of uitbreidingen 
daarvan. We respecteren bestaande en benutte vergunningen.

We vinden het belangrijk om samen met de sector te kijken of er een toekomstperspectief 
ontwikkeld kan worden. We steunen ontwikkelingen die winst voor milieu, natuur en 
volksgezondheid opleveren. We bieden ruimte voor andere bedrijfsactiviteiten. Daarnaast 
zoeken we mogelijkheden om stoppende ondernemers te begeleiden.

Toerisme en Recreatie
Ook de toeristische en recreatieve sector blijft een belangrijke economische pijler voor onze 
gemeente. We blijven daar dan ook vol op inzetten en investeren ook in de samenwerking met 
onze buurgemeenten, partners in de regio, LandStad De Baronie en Toerisme De Baronie. We 
bewaren de lokale sfeer en het landelijke karakter.

Recreatieparken
Strikt handhaven op permanente bewoning op recreatieparken zorgt voor een nog grotere 
vraag naar woningen, wat niet wenselijk is in deze tijd van woningnood. Maar het kan ook niet 
de bedoeling zijn om ongewenste situaties toe te staan en mensen te faciliteren die bewust en 
onnodig op het park zijn gaan wonen.

Vanzelfsprekend willen we schrijnende situaties voorkomen, vooral voor wat betreft mensen 
die “vastzitten op een park” omdat ze geen alternatief hebben. We zoeken samen met 
deze mensen actief naar mogelijkheden om hen te helpen, bijvoorbeeld door te sturen op 
urgentieverklaringen en mensen extra tijd te geven.

Daarnaast volgen we de landelijke ontwikkelingen en houden we alle mogelijkheden open om 
dit dossier goed op te pakken. We staan open voor een onderzoek om te bezien of het tijdelijk 
toestaan van wonen op recreatieparken een bijdrage levert aan de woonopgave. En onder 
welke voorwaarden dat haalbaar is.

Energietransitie
We hebben als gemeente een grote opgave waarvoor we onze verantwoordelijkheid moeten 
en willen nemen. Zeker gezien de huidige situatie in de wereld zullen we met elkaar op een 
andere manier energie moeten opwekken en gebruiken.

Tot 2030 zetten we actief in op kleinschalige initiatieven, communicatie, bewustwording en 
concrete acties voor inwoners. Voor de periode na 2030 nemen we in deze bestuursperiode 
geen besluit, omdat we de landelijke en technische ontwikkelingen bij de tweejaarlijkse 
herijking van de Regionale Energiestrategie blijven opvolgen. Windmolens hebben niet onze 
voorkeur, maar op dit moment sluiten we geen middelen uit. Naar de toekomst toe is een 
harde voorwaarde dat een substantieel deel van de opbrengst van grootschalige opwek ten 
gunste moet komen van de gemeenschap.

2.  GROENE EN LANDELIJKE DORPSKERNEN

“IN 2030 ZIJN DE DORPSKERNEN GROEN EN LANDELIJK INGERICHT. HIERDOOR ZIJN 

DE KERNEN KLIMAATADAPTIEF EN HEBBEN ZIJ EEN DORPSE UITSTRALING, 

PASSEND BIJ HET LANDELIJKE KARAKTER VAN HET BUITENGEBIED.”

Openbare ruimte en groen
Het verbeteren van de openbare ruimte en het openbare groen is een belangrijk speerpunt. 
Dit zorgt voor een prettig woon- en verblijfsklimaat. We noemen in het bijzonder:
•  Bij nieuwe projecten is vergroening een randvoorwaarde.
•  Tegengaan van zwerfafval en afvaldumpingen; we streven ernaar om de rekening bij de 
vervuiler te leggen.

Onderhoud van de openbare ruimte en het openbare groen is niet alleen van belang voor de 
uitstraling van de gemeente, maar ook vanuit de voorbeeldfunctie die we hebben. Daarom 
herijken we de beleidsnotitie ‘Onderhoud’ en stellen we opnieuw het ambitieniveau vast, 
onder andere voor bedrijventerreinen. We dagen onze inwoners uit om samen met ons de 
eigen leefomgeving beter te onderhouden. 

Groene speeltuinen
Samen met en in overleg met scholen, stichtingen, verenigingen en vrijwilligers willen we alle 
speelplaatsen in onze gemeente vergroenen, zoals in Galder. We kijken naar mogelijkheden 
om daar moestuintjes aan toe te voegen als buitenschoolse activiteit of vrijwilligersinitiatief.

Klimaatadaptatie
We staan voor de opgave om onze leefomgeving klimaatadaptief te maken. Dit omvat grofweg 
het verminderen en voorkomen van hittestress, het waarborgen van een adequate afvoer en 
berging van hemelwater en het beter kunnen opvangen van perioden van droogte.

We stimuleren en ontplooien kleinschalige initiatieven om de kernen klimaatadaptiever in te 
richten, onder andere door onnodige verharding te verwijderen en groen aan te planten. We 
willen daarvoor een aantal maatregelen treffen; bij voorkeur doen we dat samen met Baarle-
Nassau en Gilze en Rijen.

In Chaam werken we samen met waterschap Brabantse Delta aan het project ‘Flankerende 
beekdalen’ om de knelpunten in Chaam op te lossen. We weten dat de extreme buien 
toenemen, maar water “over de drempel” accepteren we niet.

3.  BEREIKBARE EN LEEFBARE DORPEN

“BEREIKBARE, VEILIGE EN LEEFBARE DORPEN BINNEN DE GEMEENTE 

ALPHEN-CHAAM IS EEN BELANGRIJK SPEERPUNT VOOR 2030. DE TOTALE INFRASTRUCTUUR 

ZOALS DE BEREIKBAARHEID MET DE AUTO, DE FIETS EN HET OPENBAAR VERVOER, 

DE VERKEERSVEILIGHEID EN PARKEREN SPELEN HIERIN EEN BELANGRIJKE ROL.”

Bereikbaarheid
We houden onze kernen bereikbaar, zowel door meer beheersmatig onderhoud van de 
wegen, het investeren in fietsverbindingen en de inzet op goed openbaar vervoer. In de op te 
stellen omgevingsvisie schenken we extra aandacht aan het veiliger en aantrekkelijker maken 
van de (fiets)verbindingen tussen onze kernen.

Verkeersveiligheid
Onze ambitie is dat iedereen zich zelfstandig en veilig kan verplaatsen in onze gemeente. We 
willen ook het gevoel van veiligheid van onze inwoners vergroten. Speerpunten daarin zijn:

•  Stevig inzetten om de werkelijke snelheid op doorgaande 30 km./u-wegen 
  ook daadwerkelijk 30 km. te laten zijn
•  Weren van doorgaand vrachtverkeer
•  Weren van groot landbouwverkeer 
•  Tegengaan van verkeerd parkeren in onze gemeente, zodat trottoirs beschikbaar 
  blijven voor voetgangers, rolstoelen, kinderwagens etc.

Dit doen we door in te zetten op gedragsverandering door communicatie, 
bewustwordingsacties, het faciliteren van buurtinitiatieven en het nemen van kleine fysieke 
maatregelen. 
We willen waar mogelijk ook de effecten van deze interventies meten zodat we een goede 
lokale aanpak kunnen opbouwen.

Openbaar vervoer
Openbaar vervoer is een belangrijk goed. Verantwoordelijk hiervoor is de provincie. We zien 
dat de “huidige” inrichting van het openbaar vervoer met de vaste buslijnen financieel niet 
overal (bijvoorbeeld zoals in Galder) meer houdbaar is. Samen met de provincie, de regio en 
de inwoners hebben we wel de taak om de regio bereikbaar te houden, zodat alle mensen 
mee kunnen blijven doen aan de samenleving.

Veiligheid, toezicht en handhaving
De afgelopen jaren zijn stappen gezet op enkele aandachtsgebieden, zoals de bestrijding van 
ondermijnende criminaliteit in het buitengebied. Deze aanpak zetten we door. Daarnaast 
willen we:

•  Meer handhaving door en meer zichtbaarheid van de BOA’s.
•  Drempel verlagen om verdachte activiteiten te melden.

Van afval naar grondstof
We gaan inzetten op de doelstellingen zoals geformuleerd in het landelijke programma VANG 
(Van Afval naar Grondstof). Dat betekent nog beter gaan sorteren van het afval om zo de 
kwaliteit van de verschillende afvalstromen te verbeteren. 

Samen met de regio gaan we aan de slag om het ingezamelde afval zo veel mogelijk te 
hergebruiken. Hoe beter het afval gesorteerd wordt, hoe beter we het kunnen benutten 
als grondstof voor nieuwe producten. Het uiteindelijke doel; minder gebruik van nieuwe 
grondstoffen en geen restafval in 2050.

Bij de evaluatie van het afvalbeleid willen we het principe “de vervuiler betaalt” verder 
doorvoeren, bijvoorbeeld door te heffen op GFT.

Verbreding Bels Lijntje
Alphen-Chaam is een fietsgemeente. Na realisatie van de Fietsallee streven we er nu naar 
om het Bels Lijntje in deze bestuursperiode te verbreden. We zetten in op samenwerking 
met onze buurgemeenten en de provincie en nemen daarbij het voortouw. Cofinanciering is 
daarbij een randvoorwaarde.

Meerjaren uitvoeringsprogramma (MUP) Chaam
Het Meerjaren uitvoeringsprogramma Chaam volgt uit het Ontwikkelperspectief Chaam dat 
via een breed participatietraject is opgesteld. De komende jaren gaan we aan de slag met 
de verdere uitwerking en uitvoering van het programma om de leefbaarheid van Chaam 
te versterken. We vertrekken daarbij vanuit de bestaande projecten (IKC, woningbouw en 
verkeersafwikkeling N639) waarvoor al krediet beschikbaar is gesteld. Daarnaast kijken 
we kritisch en realistisch naar de overige ambities in het programma. We zijn daarin een 
betrouwbare partner voor de provincie, het waterschap en onze inwoners door jaarlijks 
voldoende budget te reserveren en te investeren volgens een op te stellen gebiedsvisie voor 
Chaam.

Waar nuttig en mogelijk verbreden we onderdelen zoals “gezonde en beweegvriendelijke 
leefomgeving” en “schone lucht” uit het MUP Chaam naar de gehele gemeente.

IKC Chaam
Het Integraal Kind Centrum (IKC) in Chaam is onderdeel van het MUP en één van de 
belangrijkste projecten in deze bestuursperiode. Het IKC dient in ieder geval op goede wijze de 
scholen en een gym-/sportvoorziening te huisvesten. Daarnaast willen we in het programma 
van eisen rekening houden met de mogelijkheid om in de toekomst andere functies toe te 
voegen. Juist omdat dit een investering is voor tientallen jaren willen we weloverwegen keuzes 
maken, mede afhankelijk van de financiële realiteit, maar snelheid met de realisatie is ook 
geboden.

4.  EEN SOCIALE EN VITALE SAMENLEVING

“IN 2030 IS DE SAMENLEVING IN ALLE KERNEN VAN DE GEMEENTE ALPHEN-CHAAM 

(NOG STEEDS) SOCIAAL EN VITAAL. EEN VITALE EN SOCIALE GEMEENSCHAP BESTAAT UIT 

EEN EVENWICHTIGE BEVOLKINGSOPBOUW EN EEN GEMEENSCHAP WAARIN MEN 

OP EEN PRETTIGE MANIER MET ELKAAR OMGAAT EN ZORGT VOOR ELKAAR.”

We zien en verwachten dat het beroep op voorzieningen in het sociale domein alleen maar 
gaat toenemen, mede vanwege de vergrijzing. Naast jeugdhulp en de Participatiewet gaan de 
komende vier jaar vooral in het teken staan van het beroep op de WMO.

Samenwerking in de regio en lokale aanpak
Om deze juiste zorg te kunnen blijven bieden aan al onze inwoners, zetten we stevig in op 
samenwerking met andere gemeenten in Regio Hart van Brabant. Daarin organiseren we met 
elkaar de inkoop van hulp, beleidsontwikkeling en -innovatie en voldoende expertise, zeker 
voor meer complexe zorg. Lokaal richten we onze energie vooral op het voorliggend veld, 
zoals scholen, stichtingen en verenigingen. Door daar op in te zetten willen we problemen 
voorkomen. Daarnaast kunnen we problemen vroeg signaleren zodat we tijdig de juiste hulp 
kunnen bieden. De Adviesraad Sociaal Domein is daarin een belangrijke partner.

Doen wat nodig is en kostenbeheersing
Iedereen die echt hulp nodig heeft moet dat op de best passende manier krijgen: doen wat 
nodig is. Tegelijkertijd zien we dat het beroep op met name de WMO enorm groeit en de 
middelen vanuit de overheid onvoldoende meegroeien. Om op langere termijn te kunnen 
blijven doen wat nodig is, moeten we dus ook de kosten beheersen. Zoals hierboven 
beschreven zetten we daarom vooral in op preventie, vroegsignalering en activering van de 
hele gemeenschap. 
We willen ook onze inwoners bewust maken van de spanning tussen de beschikbare 
middelen, de hulpvraag van mensen die het écht nodig hebben en de toenemende vraag. 
Onze boodschap daarbij is dat er een groot verschil zit tussen “recht hebben op” en “nodig 
hebben”.

Gezondheid, sport en bewegen
Een speerpunt voor deze periode is het verbeteren van de gezondheid van onze inwoners. 
Bijzondere aandacht hebben we voor het voorkomen van pesten en de (mentale) gezondheid 
van kinderen en jongeren. Ook hier zetten we in op preventie en vroegsignalering. 

(sport)verenigingen, stichtingen, culturele activiteiten.

We willen dat doen door:
•  Ogen en oren te hebben op plaatsen waar we kinderen en jongeren vinden (scholen, 
 
•  Ondersteunen van scholen, stichtingen en verenigingen bij het ontwikkelen van  
  bewustwording, herkennen van signalen en door drempels weg te nemen om melding 
 
•  Korte lijnen naar de gemeente te organiseren.

te maken.

 

 

Sport en bewegen is, naast een prima vrijetijdsbesteding, een belangrijk middel om 
maatschappelijke effecten op gebied van gezondheid, zorg en welzijn te realiseren. We gaan 
nu volop aan de slag met uitvoering van ons Sportbeleidsplan, het Lokaal Sportakkoord en het 
Fitakkoord.

Economie en ondernemen
Een sterke lokale economie draagt bij aan een vitale gemeenschap en werkgelegenheid. We 
spreken daarom de ambitie uit de komende periode extra in te zetten op het versterken van 
de lokale economie én de samenwerking met ondernemers(verenigingen). Dat doen we onder 
andere door te streven naar nog meer lokale inkoop.
We vinden het van belang om voor ondernemers één aanspreekpunt te hebben binnen de 
gemeente. Het is daarom noodzakelijk om de inzet van de bedrijfscontactfunctionaris uit te 
breiden.

5.  WONINGEN VOOR IEDEREEN IN ELKE LEVENSFASE

“IN 2030 ZIJN ER VOLDOENDE BETAALBARE EN COMFORTABELE WONINGEN VOOR ALLE 

INWONERS IN ELKE LEVENSFASE. HET OPLOSSEN VAN EEN TEKORT AAN PASSENDE 

WONINGEN, VOOR MET NAME SENIOREN EN JONGEREN IS EEN BELANGRIJK SPEERPUNT

VOOR DE GEMEENTE ALPHEN-CHAAM IN DE KOMENDE 10 JAAR.”

De opgave om voldoende betaalbare woningen te realiseren is groot, dus onze ambitie is 
dat ook. In overleg met onze buurgemeenten en de provincie willen we alle mogelijkheden 
benutten om meer betaalbare woningen te realiseren. We zijn bereid om daar risico’s voor te 
nemen. Onze grote ambitie vertaalt zich in het streven om telkens ruim meer te bouwen dan 
de provinciale prognose schetst. Hoewel de invloed van de gemeente hierop beperkt is, willen 
we vooral bouwen om de jeugd in de gemeente te houden (instroom en doorstroom). We 
stimuleren daarom initiatieven van onze inwoners, bijvoorbeeld CPO-projecten. 

Actief grondbeleid
We blijven een actief grondbeleid voeren om toekomstige ontwikkelingen mogelijk te maken. 
Daarnaast is dit van belang omdat de gemeente dan zelfstandig kan bepalen wat voor soort 
woningen er worden gerealiseerd.

Alternatieve woonvormen
We verlenen medewerking aan kwalitatief goede alternatieve woonvormen. Denk daarbij 
onder andere aan tijdelijke woningen, herbestemming, woningsplitsing en tiny houses.

Kwaliteit
Ondanks dat de ambitie om te bouwen groot is, blijven we kritisch op de kwaliteit. Niet alleen 
omdat we bouwen voor de langere termijn, maar zeker ook omdat we het dorpse en groene 
karakter van onze gemeente willen behouden.

Toetsen van principeverzoeken
We zetten in op het makkelijker toetsen van principeverzoeken; deze kunnen sneller en 
mogelijk goedkoper afgehandeld worden. Dit doen we door vooraf duidelijk te zijn over de 
informatie die we wel of niet nodig hebben van een initiatiefnemer.

6.  AANTREKKELIJKE VOORZIENINGEN

“ IN 2030 ZIJN VOORZIENINGEN BEHOUDEN EN VERSTERKT EN NIEUWE 

KLEINSCHALIGE VOORZIENINGEN ONTWIKKELD. IN IEDER DORP IS EEN GEZELLIG

 DORPSHART MET AANTREKKELIJKE VOORZIENINGEN VOOR JONG EN OUD.”

Aanbod voorzieningen
Onze gemeente is rijk aan een groot aantal voorzieningen. We willen dit aanbod behouden 
en waar mogelijk versterken. We benoemen hieronder specifiek een aantal belangrijke 
voorzieningen.

‘t Zand
’t Zand is een zeer belangrijke voorziening voor onze gemeente en gemeenschap. Tegelijkertijd 
constateren we dat het soms te druk is en dat het waarborgen van de (verkeers)veiligheid 
flinke kosten met zich meebrengt. ’t Zand blijft wat ons betreft openbaar, waarbij we de 
wens uitspreken dat de voorziening vooral ten gunste moet zijn van onze eigen inwoners 
en evenementen. We kijken kritisch naar de kosten voor de gemeente en zoeken naar 
mogelijkheden om die kosten te verlagen of de inkomsten te vergroten.

Sportvoorzieningen
Het belang van sport is groot. Het is gezond, het verbindt en het activeert. Goede 
sportvoorzieningen zijn daar belangrijk voor. We geven het goede voorbeeld met de 
verduurzaming van onze sportaccommodaties. Daarnaast geven we uitvoering aan het 
sportbeleidsplan en blijven we buurtsportcoaches inzetten.

Herontwikkeling sportpark Alpheim
De op te stellen gebiedsvisie voor de herontwikkeling van sportpark Alpheim moet deze 
bestuursperiode leiden tot een mooi, goed en veilig (bereikbaar) sportpark. 

Cultureel aanbod
We hebben een mooi cultureel aanbod in onze gemeente. Met de uitvoering van het 
cultuurbeleidsplan gaan we samen met onze inwoners en verenigingen dit nog verder 
verbeteren.

7.  SAMENWERKENDE PLATTELANDSGEMEENTEN TUSSEN 
 

  DE STEDEN

“IN 2030 BEHOREN DE KERNEN VAN ALPHEN-CHAAM TOT EEN KLEINSCHALIGE GROENE 

GEMEENTE BINNEN DE STEDELIJKE DRIEHOEK TILBURG, BREDA EN TURNHOUT. 

DE DORPSE MENTALITEIT EN LANDELIJKE KERNKWALITEITEN VORMEN DE BELANGRIJKSTE 

UITGANGSPUNTEN VOOR HET MAKEN VAN BELEIDSKEUZES EN BESLISSINGEN.”

Alphen-Chaam
Als Alphen-Chaam zijn we een zelfstandige gemeente, waarbij we de ambtenaren hebben 
samengebracht in de ABG-werkorganisatie. De ABG-organisatie levert alle producten en 
diensten voor de gemeenten Alphen-Chaam, Baarle-Nassau en Gilze en Rijen.

ABG-organisatie
We spreken onze volwaardige steun uit voor onze ABG-organisatie en we blijven daar ook 
in investeren. Goed werkgeverschap is daarbij randvoorwaardelijk. Voor wat de betreft de 
huisvesting van de organisatie gaan we uit van een centrale en moderne locatie. De bestaande 
afspraken staan niet ter discussie.

Cittaslow
Zoals we in de inleiding schreven, is het gedachtegoed van Cittaslow een goed instrument om 
keuzes te maken in onze gemeente. Het is daarom onze ambitie om dit instrument breder in 
te zetten op andere beleidsterreinen. We willen de toepassing ervan van borgen in de ABG-
organisatie. Last but not least willen we dat Cittaslow nog meer van onze gemeenschap wordt. 
De basis daarvoor is gelegd in het eerder vastgestelde herijkingsdocument en onze glossy. 
Samen met onze ambassadeurs willen we Cittaslow nog meer uitdragen.

Aan het einde van deze bestuursperiode willen we kunnen vaststellen wat de 
doorontwikkeling van Cittaslow heeft opgeleverd.

Regionale samenwerking
Regionale samenwerking wordt steeds belangrijker voor alle gemeenten om taken goed uit 
te voeren en opgaven op te pakken. Vanwege onze ligging en historie behouden we een open 
houding naar zowel Regio West-Brabant / Breda als naar Regio Hart van Brabant / Tilburg. We 
moeten scherpe keuzes maken op welke thema’s we met wie samenwerken.

We vertrekken daarbij vanuit de belangen van onze inwoners. Sommige opgaven vragen van 
onze gemeente stevige coördinatie tussen samenwerkingsverbanden, bijvoorbeeld voor wat 
betreft wonen en het sociaal domein.

De toenemende samenwerking tussen Breda en Tilburg biedt kansen voor de ontwikkeling 
van het ABG-gebied en de ABG-samenwerking. We willen daar samen met Baarle-Nassau en 
Gilze en Rijen in optrekken.

8.  GEMEENTE, INWONERS, ONDERNEMERS EN ORGANISATIES
 

  DOEN HET SAMEN

“GEMEENTE, INWONERS, ONDERNEMERS, VERENIGINGEN EN MAATSCHAPPELIJKE 
ORGANISATIES WERKEN SAMEN OM DE SPEERPUNTEN IN DEZE TOEKOMSTVISIE

TE REALISEREN. IEDEREEN DRAAGT VERANTWOORDING OM DE GEMEENTE 

ALPHEN-CHAAM IN 2030 TOT EEN FIJNE WOON- EN LEEFOMGEVING TE MAKEN.”

Bestuurszetel
In de komende vier jaar realiseren we een nieuwe bestuurszetel voor onze gemeente. Het 
eerder vastgestelde afwegingskader is leidend voor de te maken keuzes. We vinden het 
belangrijk dat het bestuur het goede voorbeeld geeft aan onze ABG-organisatie door de 
bestuurszetel in te richten dat het tijd- en plaatsonafhankelijk werken stimuleert.

Dienstverlening (in de kernen)
Het is onze ambitie om de dienstverlening van onze gemeente verder te verbeteren. We willen 
de dienstverlening dichtbij (kwetsbare) inwoners organiseren. Daarom streven we naar een 
passend dienstverleningsaanbod in Alphen, Chaam en Galder. Met passend bedoelen we dat 
het aanbod moet aansluiten bij de behoefte en de schaal van de kern en dat we dit praktisch 
kunnen organiseren. We evalueren regelmatig de meerwaarde van deze dienstverlening in de 
kernen.

We willen onze inwoners stimuleren en ondersteunen om optimaal gebruik te (leren) maken 
van onze (digitale) dienstverlening.

We hebben vertrouwen in de verbeterslag die de ABG-organisatie maakt en benoemen hier 
twee prioriteiten:

•  Het verbeteren van de telefonische dienstverlening, zeker met betrekking tot 
  complexere vragen.
•  Realistische verwachtingen scheppen en die ook nakomen.

Het is belangrijk om de verbeteringen zichtbaar te maken en de effecten te meten, zodat we 
bij kunnen sturen als dat nodig is.

Betrekken van inwoners
We willen de betrokkenheid van onze inwoners deze bestuursperiode verder vergroten. Onder 
andere door hen te betrekken bij het maken van plannen, maar zeker ook bij de uitvoering 
van projecten. De verdere ontwikkeling van burgerparticipatie willen we samen oppakken met 
Baarle-Nassau en Gilze en Rijen.

Daarnaast willen we inwoners ook blijven enthousiasmeren om politiek actief te worden. 
Naast de bestaande initiatieven willen we daarom een vervolg geven aan de Kindertrendrede 
door het middelbaar onderwijs aan te laten haken. In overleg met scholen en vrijwilligers 
willen we kijken of we een kinderraad/jongerenraad en/of jeugdburgemeester kunnen 
aanstellen om juist kinderen en jongeren actiever te betrekken. We zien daarin een mooie taak 
voor onze nieuwe burgemeester.

Versterken van onze gemeenschappen
Zowel in de inleiding van het coalitieakkoord als bij de verschillende speerpunten 
benadrukken we dat we samen moeten en willen werken met de gemeenteraad, inwoners, 
ondernemers en maatschappelijke en bestuurlijke partners. Een belangrijke overkoepelende 
ambitie is dan ook om onze gemeenschappen te versterken. In dit kader willen we daarom, via 
allerlei activiteiten, onze “oude” en “nieuwe” inwoners kennis laten maken met elkaar en met 
voorzieningen, stichtingen en verenigingen in onze gemeente. Het 25-jarig jubileum van onze 
gemeente vormt hiervoor een mooie kapstok.

We willen dit in de toekomst regelmatig doen, bijvoorbeeld één keer per jaar. Op die manier 
heten we “nieuwe” inwoners welkom en verbinden hen aan onze gemeenschappen en 
gemeente en andersom.

Financiën
Het financiële perspectief van alle gemeenten in Nederland is onzeker. Ook voor onze 
gemeente. We zijn voor een groot deel afhankelijk van de middelen die we van de 
rijksoverheid krijgen en die zijn onvoldoende voorspelbaar.

Jaarlijks een sluitende begroting
We streven er daarom naar om jaarlijks een structureel sluitende begroting te presenteren. In 
ieder geval moeten we het eerste jaar een sluitende begroting opleveren omdat we geen enkel 
zicht hebben op de ontwikkelingen in het laatste jaar van het meerjarenperspectief (2026).

We willen de lasten zo min mogelijk direct bij onze inwoners leggen; die worden immers al 
op verschillende fronten geconfronteerd met hogere lasten. Tegelijkertijd willen we onze 
inwoners beter uitleggen hoe de gemeente aan zijn inkomsten komt, welke uitgaven de 
gemeente moet doen en welke afwegingen er te maken zijn.

OZB
Voor de onroerende zaakbelasting (OZB) geldt dat we kritisch kijken naar de toe te passen 
inflatiecorrectie. Mocht die landelijk zeer fors zijn, dan overwegen we om het ambitieniveau 
van onze coalitie bij te stellen, zodat we de financiële impact voor onze inwoners beperken.

Aanvullende keuzes
In dit coalitieakkoord hebben we heel wat ambities opgenomen. In de inleiding hebben we 
geschetst dat we keuzes moeten maken. Er gaat al heel veel goed in onze gemeente. In dit 
akkoord hebben we daarom op sommige belangrijke onderwerpen geen extra ambities 
opgeschreven en gaan we voor goede uitvoering van bestaand beleid. 

We gaan met veel energie en vertrouwen samen met jullie aan de slag! 

Bijlage 1: voorlopige portefeuilleverdeling

 

 
 
 

o Bestuurlijk vertegenwoordiger Veiligheidsregio

Waarnemend burgemeester Jan Brenninkmeijer
•  Openbare orde en veiligheid
 
•  Algemeen bestuurlijke en juridische zaken
o Bestuurlijk vertegenwoordiger ABG
 
o Bestuurlijk vertegenwoordiger RWB (Regio West-Brabant)
 
 
o Bestuurlijk vertegenwoordiger HvB (Regio Hart van Brabant)
•  Burgerzaken
•  Burger- en overheidsparticipatie / bestuurlijke vernieuwing
•  Representatie en kabinetszaken
•  Vluchtelingenbeleid
•  Communicatie en mediabeleid
•  Evenementen
•  Kunst en cultuur
o Bibliotheek
 
 
o Kunst in de openbare ruimte
 
o Cultuur en cultuureducatie
•  Coördinerend portefeuillehouder Cittaslow

 
 
 

 
 
 

Wethouder Erik Wilmsen
Financiën – Ruimtelijke ordening
•  Eerste locoburgemeester
•  Ruimtelijke Ordening
 
 
 
•  Grondzaken en grondbedrijf
•  Volkshuisvesting (wonen)
•  Financiën
 
 
 
 
•  Energietransitie inclusief warmtetransitie
•  Vastgoed
 
•  Coördinerend portefeuillehouder Omgevingswet

o Belastingen
o Risico- en fraudebeleid
o Treasury-beleid
o Administratieve organisatie / Interne Controle

o Gemeenschapshuizen

 
 
 
 

o Bestemmingsplannen
o Omgevingsvergunningen
o Bestuurlijk vertegenwoordiger Omgevingsdienst Midden- en West Brabant (OMWB)

 

 
 

o Bestuurlijk vertegenwoordiger LandStad de Baronie

Wethouder Frank van Raak
Leefomgeving
•  Tweede locoburgemeester
•  Openbare ruimte
•  Natuur, landschap en groen
o Biodiversiteit
 
 
o Bijenlandschap
•  Watertaken / riolering
•  Mobiliteit (verkeer en vervoer)
•  Sport- en accommodatiebeleid
•  Recreatie en toerisme
 
•  Milieu en circulaire economie
 
 
•  Klimaatadaptatie
•  ABG-organisatie
 
 
 
•  Project nieuwbouw school Chaam (Integraal Kindcentrum)
•  Coördinerend wethouder portefeuillehouder Meerjaren Uitvoeringsprogramma 
  Chaam 2040
•  Coördinerend portefeuillehouder Sport

o Afval
o Bestuurlijk vertegenwoordiger Nazorg Gesloten Stortplaatsen (NGS)

o Dienstverlening
o Automatisering
o Bestuurlijk vertegenwoordiger ABG 

 

 
 

 
 
 

o WMO-beleid
o Ouderenbeleid
o Vrijwilligersbeleid /WZSW

Wethouder Judith van Loon
Sociaal domein en Economische Zaken
•  Derde locoburgemeester
•  Maatschappelijke ondersteuning
 
 
 
• 
 
 
 
 
 
 

 
 
 
Jeugd- en Onderwijs
 
 
 
 
 
 

o Passend onderwijs
o Peuterspeelzalen
o Lokaal onderwijsbeleid; leerlingenvervoer
o Jeugdbeleid en jeugdzorg
o Onderwijshuisvesting
o Bestuurlijk vertegenwoordiger Bureau Leerplicht

o Sociale zaken en werkvoorziening
o Participatiewet
o Werkgelegenheid
o Inburgering
o Bestuurlijk vertegenwoordiger Diamantgroep

 
 
 
 
 

•  Werk en Inkomensondersteuning
 
 
 
 
 
•  Volksgezondheid
 
 
 
•  Subsidiebeleid
•  Economische zaken
 
 

 
 
 

 
 

o Bestuurlijk vertegenwoordiger Regionale Ambulancevoorziening 
   Midden-West-Noord (RAV)
o Bestuurlijk vertegenwoordiger GGD West Brabant

o Bedrijventerreinen
o Bestuurlijk vertegenwoordiger REWIN

Coalitieakkoord 2022-2026 “Samen aan de slag voor een vitaal en groen Alphen-Chaam ”

GBA-GBSV-VVD
24 mei 2022

