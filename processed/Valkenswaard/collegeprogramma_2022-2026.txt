WIJ ZIJN
VALKENSWAARD

COLLEGEPROGRAMMA
2022-2026

Inhoudsopgave

Voorwoord 

Inleiding 

 

 

Programma 1: Samen zorgen wij voor Valkenswaard 

5

6

8

Programma 2: Samen wonen en werken wij in Valkenswaard  16

Programma 3: Samen recreëren wij in Valkenswaard 

Programma 4: Samen vertegenwoordigen wij Valkenswaard 

Programma 5: Samen in dienst van Valkenswaard 

24

28

34

Voorwoord

Wij zijn Valkenswaard

Valkenswaard is een prachtig groene, bruisende gemeente, waar het 
fijn wonen en recreëren is. Met volop plekken om plezier te maken en 
op avontuur te gaan in de buitenlucht. Een mooie plek voor inwoners 
en bezoekers, met extra aandacht voor jongeren en jonge gezinnen. 
En daar zijn we trots op. Samen met inwoners, ondernemers en 
organisaties werken we aan een gezonde en duurzame leefomgeving, 
waarin iedereen kan meedoen. Zodat Valkenswaard ook in de 
toekomst een fijne plek blijft.  

We maken ons hard voor ons dorp. Om te zorgen dat Valkenswaard een fijne plek blijft, 
moeten we de goede dingen onderhouden en blijven investeren in het realiseren van plannen. 
Onze ambities zijn dan ook opgenomen in dit collegeprogramma. Het raadsprogramma, 
gepresenteerd door de gemeenteraad, is een mooie voorzet waarop we verder mochten 
borduren.   

Als college staan we in dienst van onze inwoners en ons dorp. Samen maken we keuzes gericht 
op de toekomst. Keuzes die ons dorp en het dagelijks leven van onze inwoners ten goede 
komen. We werken samen met de gemeenteraad, onze inwoners, ondernemers en organisaties. 
Want wij samen staan voor ons Valkenswaard. Wij zijn Valkenswaard!

Veel leesplezier!

Namens burgemeester en wethouders,

Anton Ederveen, 
burgemeester

4. Collegeprogramma 2022-2026 | Gemeente Valkenswaard

5. 

Inleiding

De koers van Valkenswaard

Valkenswaard heeft ambitie: het realiseren van de Toekomstvisie 
2040. We kiezen ervoor om vanuit onze kracht en specialiteit als 
Valkenswaard bij te dragen aan het succes van onze regio. Dit doen 
we door te focussen op kwaliteit van leven in Valkenswaard en FF 
Ofﬂ ine recreatie in Valkenswaard te stimuleren en te faciliteren. Zo 
versterken we tegelijkertijd de kracht van Valkenswaard, bieden we 
een antwoord op nieuwe ontwikkelingen én leveren we een actieve 
bijdrage aan de Brainportregio. Dit doen we in het belang van onze 
inwoners en de instellingen en bedrijven, waarmee we gezamenlijk 
iedere dag opnieuw maken waar Valkenswaard voor staat; een groene, 
bruisende gemeente, waar het fi jn wonen en recreëren is.

Het raadsprogramma geeft kaders 
In juni 2022 heeft de gemeenteraad van 
Valkenswaard een raadsprogramma vastgesteld. 
Met dit raadsprogramma bestempelt de 
gemeenteraad een aantal maatschappelijke 
ontwikkelingen als zeer urgent. Ook geeft het 
raadsprogramma (niet limitatief) inzicht in de 
majeure politieke thema’s die deze raadsperiode 
van groot belang zijn voor de gemeenteraad. 
Vanuit die urgente ontwikkelingen en majeure 
politieke thema’s geeft het raadsprogramma 
namens de gemeenteraad antwoord op de vraag 
‘Wat willen we deze bestuursperiode bereiken?’.

Vervolgens heeft de gemeenteraad het college 
verzocht om dit raadsprogramma te vertalen en 
verder uit te werken in een collegeprogramma, 
met nadrukkelijke aandacht voor de genoemde 
urgente ontwikkelingen en majeure thema’s. 

Het raadsakkoord is daarmee een kaders-
tellende opdracht van de gemeenteraad aan het 
college.

Het collegeprogramma zet kaders om in 
uitvoeringplannen
Onze maatschappij verandert snel en 
wordt steeds complexer. Het college wil 
hierop kunnen inspelen en heeft de lijn 
daarvoor afgelopen jaren reeds ingezet. 
Het college leest in het raadsprogramma 
een herbevestiging van die ingeslagen weg, 
waarbij aanvullend een politieke koers wordt 
geschetst op majeure opgaven, zoals de 
woonopgave, klimaatverandering, regionale 
samenwerking, het leefbaar houden van 
onze wijken en kernen en de opgaven in het 
sociaal domein. Het collegeprogramma werkt 
deze opgaven verder uit en integreert de 
gewenste ontwikkelingen in werkwijze zoals 
die zijn geschetst in het raadsprogramma; 
geen dichtgetimmerd document dat na een 
jaar alweer achterhaald is, maar dynamisch en 
passend bij deze tijd. 

Naast een verdere uitwerking van het 
raadsprogramma, richt het collegeprogramma 
zich op het totale takenpakket van de 
gemeente. Het college beantwoordt met 
dit collegeprogramma op haar beurt (op 
hoofdlijnen) de vraag ‘wat willen we deze 
bestuursperiode bereiken?’. Daarbij zijn het 
raadsprogramma en de Toekomstvisie 2040 
het kompas.

Dit collegeprogramma vormt zo een 
uitvoeringsgerichte opdracht van het college 
aan de ambtelijke organisatie.

Keuzes maken en prioriteiten stellen is 
noodzakelijk
Valkenswaard heeft grote ambities. De 
middelen en capaciteit zijn beperkt en de 
fi nanciële positie van de gemeente moet 
worden versterkt. Risico’s, waaronder 
de kosten binnen het sociaal domein en 
economische ontwikkelingen zoals infl atie, 

blijven echter bestaan. Dit vraagt om 
verantwoord fi nancieel beleid, het maken 
van scherpe keuzes en het stellen van heldere 
prioriteiten. In onze keuzes wegen wij continu 
af of gemeentelijke activiteiten bijdragen aan 
het realiseren van de Toekomstvisie 2040. 
Op basis van deze afweging stellen wij onze 
prioriteiten. 

Jaarlijkse reﬂ ectie middels de P&C cyclus
Jaarlijks zijn er, via de Planning & Control 
cyclus, meerdere momenten van refl ectie 
op de voorgenomen keuzes en prioriteiten. 
Jaarlijks worden hiervoor o.a. een nota kaders 
en een programmabegroting opgesteld, 
waarbij (opnieuw) antwoord wordt gegeven 
op drie vragen: 

  1. Wat willen we bereiken? 
  2. Wat gaan we daarvoor doen? 
  3. Wat mag het kosten? 

De eerste van deze vragen is in het 
raadsprogramma en collegeprogramma al 
tweemaal beantwoord. Eenmaal met een 
kaderstellend antwoord en eenmaal met 
een uitvoeringsgericht antwoord. In de nota 
kaders en de programmabegroting wordt 
nogmaals ingegaan op deze vraag, maar dan 
wordt deze specifi ek uitgewerkt voor het 
volgende jaar.

Het college legt met deze documenten een 
voorstel voor aan de raad waarin zij uiteenzet 
wat ze het volgende jaar wil bereiken, wat ze 
daarvoor gaat doen en wat dat gaat kosten 
(en geeft zo vanuit haar perspectief ook 
antwoord op de tweede en derde vraag). 
De gemeenteraad besluit uiteindelijk of dit 
voorstel akkoord is of dat er wijzigingen 
doorgevoerd moeten worden en stelt daarbij 
ook de gevraagde middelen beschikbaar.

6. Collegeprogramma 2022-2026 | Gemeente Valkenswaard

7. 

Programma 1

Samen zorgen wij 
voor Valkenswaard

Oog voor iedereen 

Welke ontwikkelingen en uitdagingen zien we?

De zorgvraag in onze samenleving zal door 
o.a. vergrijzing fl ink toenemen. Mensen 
worden ouder en wonen langer thuis. We 
zien een toename van ouderdoms- en 
welvaartziektes en een ongezonde leefstijl. 
Steeds meer inwoners krijgen daarnaast te 
maken met psychische klachten als stress, 
burn-outs en verward gedrag. 

Iedereen weet: goede zorg en een gezonde 
leefstijl kosten ook geld. We zien een 
toenemend belang om fi nanciële problemen 
te voorkomen en meer verbinding te 
creëren tussen armoedebestrijding en 
schuldhulpverlening. De mogelijk langdurige 
infl atie en stijgende energieprijzen vergroten 
de urgentie van deze opgave.

Al deze uitdagingen brengen ook kansen 
met zich mee. De aandacht voor gezondheid 
groeit. Lokaal, regionaal, nationaal en 
internationaal staat gezondheid steeds 
vaker als een van de grote maatschappelijke 
opgaven op de agenda. Het belang van 
preventie, zoals het positieve effect van een 
gezonde leefstijl op onze zorgvraag, wordt 
daardoor steeds duidelijker en breder bekend 
binnen de maatschappij. 

8. Collegeprogramma 2022-2026 | Gemeente Valkenswaard

9. 

Hoe spelen we hierop in?

Welke ontwikkelingen en uitdagingen zien we?

Verbonden met elkaar 

Valkenswaard kent een sterke sociale cohesie 
en goede verbinding tussen mensen binnen 
onze gemeente. Dit komt onder andere 
door ons uitgebreide verenigingsleven en 
evenementen- en cultuuraanbod. Kunst, 
cultuur en sport brengen mensen met 
verschillende perspectieven samen en 
verenigingen dragen bij aan een gezamenlijk 
gevoel van trots en verantwoordelijkheid voor 
alles waar Valkenswaard voor staat.

In de huidige samenleving, binnen én 
buiten Valkenswaard, zien we echter 
ook een groeiende tweedeling tussen 
verschillende groepen. Bijvoorbeeld tussen 

mensen met een verschillende culturele of 
sociaaleconomische achtergrond of tussen 
mensen met verschillende denkbeelden 
over onze maatschappij. Door toenemende 
digitalisering kom je steeds minder met 
mensen in aanraking die niet op je lijken en 
andere meningen en voorkeuren hebben. Dit 
zorgt voor minder wederzijds begrip, minder 
onderlinge uitwisseling en zelfs polarisatie 
en dit terwijl we als overheid steeds meer 
inzetten op die verbondenheid met elkaar. 
Elkaar kennen en een handje helpen wordt 
dan steeds minder vanzelfsprekend terwijl 
we elkaar juist zo makkelijk zouden kunnen 
helpen.

In Valkenswaard hebben we oog voor iedereen: iedereen mag en kan meedoen in de samen-
leving. We willen dat inwoners in goede gezondheid prettig oud kunnen worden in hun eigen 
leefomgeving. En dat zij zeker kunnen zijn van basisbehoeften als onderdak, voeding en 
warmte. Daarom hebben we de volgende ambities opgesteld.

• 

• 

• 

• 

• 

 We gaan uit van het principe van 
‘positieve gezondheid’. We kijken daarbij 
naar wat mensen wél kunnen en wat zij 
daarvoor nodig hebben; gezondheid is 
meer dan alleen ‘niet ziek zijn’.
 De kern van ons beleid is preventie 
en vroegsignalering ter voorkoming 
van armoede, schulden, eenzaamheid, 
gezondheidsproblemen en een 
(gespecialiseerde) zorgvraag. 
 We stellen een nieuw, integraal, preventief 
armoedebeleid op voor onze gemeente.
 We verbeteren de toegankelijkheid van 
onze zorg (indien mogelijk via één loket).
 We gaan aan de slag met het ontwikkelen 
en transformeren van het lokaal en 
regionaal stelsel van (gespecialiseerde) 
jeugdhulp, zodat deze passend en 
toekomstbestendig wordt en we zetten in 
op jeugdwerk.

• 

• 

• 

• 

 We ontwikkelen specifieke maatregelen 
om de Wet maatschappelijke 
ondersteuning (Wmo) beheersbaar 
te krijgen als gevolg van het 
abonnementstarief en de vergrijzing.
 We zetten in op meer grip krijgen op 
individuele voorzieningen en op de 
doorontwikkeling van het aanbod aan 
dagbesteding en begeleiding.
 We zetten in op innovatieve 
ontwikkelingen, technologie en 
netwerkversterking binnen de (informele) 
zorg. Vrijwilligers, mantelzorgers en andere 
zorgverleners worden actief ondersteund 
en gewaardeerd. Zodat zij gemotiveerd 
blijven en dat extra steentje kunnen 
bijdragen aan de zorg die nodig is in een 
tijd waarin steeds meer ouderen leven. 
We verkennen o.a. de mogelijkheden van 
leefcirkels.
 We geven inwoners waar nodig 
hulpmiddelen en ondersteuning zodat zij 
de mogelijkheid hebben om mee te doen. 

10. Collegeprogramma 2022-2026 | Gemeente Valkenswaard

11. 

Hoe spelen we hierop in?

Welke ontwikkelingen en uitdagingen zien we?

Paradijs voor opgroeiende kinderen

Waar we als gemeente aan blijven werken, is meer verbondenheid tussen inwoners. 
Bijvoorbeeld tussen inwoners met een verschillende culturele achtergrond, opleidingsniveau of 
inkomen. Deze onderlinge verbinding leidt tot een betrokken houding en voorkomt polarisatie: 
iedereen wil een steentje bijdragen aan de samenleving. Om dit te bereiken hebben we 
verschillende ambities geformuleerd.

• 

• 

• 

• 

• 

• 

 We zetten actief in op het behoud van 
een sterke sociale cohesie, zodat onze 
inwoners kunnen deelnemen aan de 
vele activiteiten en verenigingen die 
Valkenswaard heeft. En zodat we oog 
blijven hebben voor elkaar.
 Hiervoor blijven we informele netwerken 
en samenwerking ondersteunen, met 
directe partners en professionals en 
vrijwilligers onderling. Dit trekken we ook 
breder, om zo onderwijs, wonen, sport, 
cultuur en economie intensiever bij het 
sociaal domein te betrekken.
 We dragen ons steentje bij aan een 
menselijke opvang van vluchtelingen en 
voldoen aan de opgave voor huisvesting 
van statushouders.
 We richten de ondersteuningsstructuur 
in onze wijken nog beter in, zodat de 
betrokkenheid bij en veiligheid in wijken 
toeneemt.
 Onze aanpak vertalen we wijkgericht. 
Oftewel: we hebben aandacht voor wat 
nodig is in elke wijk en spelen daarop 
in. Daarbij kijken we bijvoorbeeld naar 
ontmoetingsplekken in de wijken.
 We hebben extra aandacht voor de 
thema’s ondermijnende en digitale 
criminaliteit en brengen dit ook over aan 
onze inwoners, ondernemers en publiek-
private samenwerkingsverbanden. Goede 
onderlinge verbondenheid heeft hierop 
een preventieve uitwerking.

In heel Nederland, ook in de gemeente 
Valkenswaard, zien we dat kansenongelijkheid 
vanaf de geboorte invloed heeft op de 
ontwikkeling en toekomst van een individu. 
De impact van de thuissituatie op het leven 
van kinderen is groot. Kinderen met ouders 
die afkomstig zijn uit een ander land en 
de Nederlandse taal minder beheersen, 
die het financieel moeilijk hebben of die 
praktisch geschoold zijn, doorlopen hun 
onderwijsperiode meestal minder soepel 
dan kinderen met theoretisch geschoolde, 
taalvaardige en financieel draagkrachtige 

ouders. Deze ongelijkheid wordt zo van 
generatie op generatie doorgegeven en zorgt 
voor een patroon dat zichzelf versterkt en 
zeer moeilijk te doorbreken is.

Daarnaast heeft de coronapandemie invloed 
gehad op het onderwijs en op het mentaal 
welzijn en de weerbaarheid van kinderen. 
Daarom is er de komende tijd extra aandacht 
nodig voor onderwijsachterstanden, 
mentaal welzijn, weerbaarheid en brede 
talentontwikkeling. Hier ligt een belangrijke 
link met sport- en cultuureducatie.

Hoe spelen we hierop in?

De komende vier jaar gaan we actief inzetten op de uitdagingen die we zien op het gebied van 
jeugd en onderwijs. Zodat kinderen hun talenten, interesses, ambities en dromen volop kunnen 
ontdekken en ontwikkelen. En zodat ze gezond kunnen opgroeien in een veilige omgeving. 
Om dit te bereiken hebben we verschillende ambities opgesteld, waarmee we de komende 
collegeperiode aan de slag gaan.

• 

• 

 We realiseren een doorgaande 
ontwikkellijn. Dit betekent dat we 
kinderopvang, basisonderwijs en 
voortgezet onderwijs vloeiend op elkaar 
laten aansluiten. Daarbij kijken we zoveel 
mogelijk wijkgericht naar wat nodig is op 
het gebied van onderwijs, kinderopvang, 
sport en cultuur.
 We sporen onderwijsachterstanden 
vroegtijdig op en pakken deze aan. Zodat 
kinderen beter kunnen meekomen met 
hun leeftijdsgenoten en een kansrijkere 
jeugd krijgen. Armoede onder jeugd wordt 
actief gesignaleerd en opgepakt.

• 

• 

• 

 Samen met schoolbesturen, kindpartners, 
zorgpartners en wijkbewoners 
verbeteren we (de inrichting van) 
onze schoolgebouwen. Goede 
onderwijshuisvesting is heel belangrijk 
voor goed onderwijs. 
 We stimuleren samenwerking tussen 
scholen en het bedrijfsleven om het 
onderwijsaanbod optimaal en op maat 
aan te kunnen bieden binnen de gehele 
Brainportregio.
 We bedden de brede welvaartsagenda die 
in de Brainportregio wordt ontwikkeld, 
onder andere op het gebied van onderwijs 
en veiligheid, in onze werkwijze.

12. Collegeprogramma 2022-2026 | Gemeente Valkenswaard

13. 

Actief in beweging

Welke ontwikkelingen en uitdagingen zien we?

Sport en bewegen dragen bij aan een 
gezonde leefstijl, in zoverre zelfs dat sport 
en bewegen door hun positieve invloed op 
onze gezondheid ook bijdragen aan het 
verminderen van onze zorgvraag. Beweging 
heeft dus een bijzonder preventief effect op 
gezondheidsproblematiek. Een leven lang 
actief blijven, is daarom van groot belang om 
gezond oud te worden en thuis te kunnen 
blijven wonen. 

Door toenemende individualisering ontstaan 
nieuwe vormen van sporten en bewegen. 
Deze vragen om andere voorzieningen dan de 
‘klassieke sporten’, zoals voetbal of hockey. 
Als gemeente willen we gezond, actief en 
sociaal leven stimuleren. Daarbij hoort zowel 

de mogelijkheid om individueel te sporten 
als de mogelijkheid om in groepsverband te 
sporten. Sporten in groepsverband is tegelijk 
ook onlosmakelijk verbonden met de sociale 
cohesie die Valkenswaard kenmerkt.

Daarnaast zien we dat er door corona 
extra aandacht nodig is voor onderwijs-
achterstanden en extra inzet op het mentaal 
en fysiek welzijn en de weerbaarheid van 
de jeugd. Een fysiek gezonde conditie is 
essentieel voor leerprestaties. Een gezonde, 
actieve leefstijl en gezonde voeding zijn hierin 
onmisbaar. Een rol is hierbij weggelegd voor 
sporteducatie, zodat kinderen hun talenten 
en passies kunnen ontwikkelen én meer 
aansluiting vinden bij leeftijdsgenoten.

Hoe spelen we hierop in?

Valkenswaard is een gezonde, levendige gemeente die uitnodigt tot actief leven. Dát is onze 
ambitie. Inwoners kunnen er naar eigen wens sporten en bewegen. We hebben in Valkenswaard 
niet alleen oog voor klassieke sporten, maar bieden ook de ruimte om constant te kunnen 
bewegen in elke levensfase. Wat is nodig om dit te bereiken?

• 

• 

 We bevorderen toegang tot sport en 
bewegen, zodat meer mensen fitter 
worden, een gezonde leefstijl hebben 
en makkelijker mee kunnen doen in de 
samenleving.
 We zetten in op een diversiteit aan 
sporten en focussen op breedtesport. 
Onder dat laatste verstaan we sport als 
vrijetijdsbesteding, die toegankelijk is voor 
verschillende (doel)groepen inwoners.

 We werken aan een openbare ruimte  
die jong en oud op een laagdrempelige 
manier uitnodigt om te (samen) bewegen 
en te ontmoeten. Dit zie je terug in  
goede fietspaden, speeltuintjes en pleintjes 
waar je een snelle workout kunt doen.
 We werken aan aantrekkelijke, 
multifunctionele sportvoorzieningen 
waarbinnen sportverenigingen elkaar 
versterken. Hiervoor is nauwe samen-
werking en het delen van kennis, 
expertise, ruimte en menskracht heel 
belangrijk. 

• 

• 

 

14. Collegeprogramma 2022-2026 | Gemeente Valkenswaard

15. 

Programma 2

Samen wonen 
en werken wij 
in Valkenswaard

Samen werken

Welke ontwikkelingen en uitdagingen zien we?

In de Brainportregio staan we voor een 
enorme groeispurt. De verwachting is dat 
de werkgelegenheid tot 2030 groeit met 
zo’n 70.000 tot 100.000 arbeidsplaatsen. 
Valkenswaard is onderdeel van deze regio en 
heeft er veel belang bij dat de regio sterk is. 
Deze grote ontwikkeling van onze regio biedt 
namelijk veel kansen: Voor onze inwoners 
om zich te ontwikkelen, voor Valkenswaard 
als recreatieve gemeente en woongemeente 
en voor ondernemers, het MKB en onze 
middenstand. Deze kansen willen we graag 
pakken en het succes willen we graag 
behouden.

De economische groei in Valkenswaard 
wordt bijvoorbeeld zichtbaar en tastbaar 
door de bedrijvigheid op de Schaapsloop. 
Valkenswaard heeft geen ruimte meer om 
het bedrijventerrein verder uit te breiden. 
Als gemeente kunnen we in samenwerking 
met het bedrijfsleven wel kijken naar de 
kwaliteit en effi ciëntie van het bestaande 
bedrijventerrein. Bijvoorbeeld door het 
faciliteren van verhoging, zodat o.a. 
kantoorfuncties op de begane grond 
verplaatst kunnen worden naar een hogere 
verdieping en er meer vloeroppervlakte 
beschikbaar komt op hetzelfde perceel. 

Tegelijk met de enorme groei zien we dat 
de arbeidsmarkt onder druk staat, vooral 
in de zorg en technische sector. Met de 
toenemende vergrijzing en de krapte op de 
arbeidsmarkt die onze regio nu al kent, zal 
het moeilijker worden om gekwalifi ceerde 
medewerkers aan te trekken en vast te 
houden voor deze banen. Aan de andere 
kant biedt een krappe arbeidsmarkt volop 
kansen om mensen te laten meedoen op de 
arbeidsmarkt.

Daarvoor is het wel belangrijk dat iedereen 
mag en kan meedoen. We zien een groep 
werknemers die niet goed meekomt met de 
snelheid van alle ontwikkelingen, bijvoorbeeld 
door toenemende digitalisering. Deze groep 
komt hierdoor buitenspel te staan. Het is 
belangrijk dat werkgevers, die hierin echt een 
taak hebben, en opleidingsinstituten in de 
regio samen hun rol pakken, zodat iedereen 
kan meedoen. 

16. Collegeprogramma 2022-2026 | Gemeente Valkenswaard

17. 

Hoe spelen we hierop in?

Welke ontwikkelingen en uitdagingen zien we?

Verbonden met de regio

Valkenswaard verandert mee met de voortdurend veranderende regio om de economie vitaal 
te houden en om alle inwoners een eerlijke kans op werk te geven. Dát is ons streven. Wat is 
hiervoor nodig?

• 

• 

 We gaan ons economisch beleidskader 
vernieuwen, en maken hierbij de 
verbinding met andere beleidsdomeinen.
 We leveren onze bijdrage aan de 
agenda van Brainport en benutten 
de kansen die deze samenwerking 
biedt. Brainport is het economische 
succesverhaal van onze regio. We zetten 
daarom in op het vergroten van het 
aanbod van de leisuresector: de sector 
van vrijetijdbesteding. Ook hebben we 
aandacht voor de kwaliteit van dit aanbod. 

• 

• 

• 

• 

 We willen vraag en aanbod op de arbeids- 
markt beter op elkaar laten aansluiten, 
door economie, onderwijs en Werk 
en Inkomen meer en beter te laten 
samenwerken.
 We hebben voldoende aandacht voor 
nieuwkomers. Zo betrekken we hen op tijd 
bij onze omgeving.
 We sporen onderwijsachterstanden bij 
inwoners vroeg op, zodat zij beter kunnen 
meekomen op school, in hun werk én 
verdere leven.
 We verduurzamen ons bedrijventerrein 
verder, zodat klimaatadaptatie ook hier 
goed geborgd is en we klimaatverandering 
tegengaan.

Meer en meer wordt duidelijk dat 
verstedelijkte gebieden belangrijke impulsen 
kunnen geven aan innovatie en economische 
ontwikkeling. De eerder genoemde groeispurt 
van Brainport heeft niet alleen invloed op 
de economie, maar ook op onze mobiliteit. 
Goede, schone en duurzame bereikbaarheid is 
onmisbaar om de leefbaarheid in deze regio in 
orde te houden.

Leefbaarheid en bereikbaarheid staan binnen 
onze regio niet alleen onder druk, maar ook 
op gespannen voet met elkaar. In regionaal 
verband wordt intensief naar een oplossing 
voor dit vraagstuk gezocht, bijvoorbeeld 
in het project Gezonde Duurzame 
Leefomgeving. Door te kijken naar slimme 

oplossingen, zoals het gebruik van OV-
hubs en deelvervoer, kan ook Valkenswaard 
hieraan bijdragen. 

Mobiliteit wordt steeds meer een flexibele 
dienst en eigendom van een auto zal op 
termijn merkbaar afnemen. Elektrische (deel)
voertuigen en persoonlijke datagestuurde 
(OV-)reisadviezen zullen hier in de toekomst 
de kern van gaan vormen. Om deze 
verandering goed op te vangen, moeten 
we hier nu al op anticiperen. Ook zien we 
dat de e-bike steeds populairder wordt, wat 
kansen biedt voor een schoon en leefbaar 
Valkenswaard. Maar hoe je de gemeente 
Valkenswaard ook binnenkomt: iedereen ziet 
en voelt dat diegene in Valkenswaard is door 
onze uitnodigende entrees.

18. Collegeprogramma 2022-2026 | Gemeente Valkenswaard

19. 

Hoe spelen we hierop in?

Welke ontwikkelingen en uitdagingen zien we?

Bouwen voor onze toekomst

We hebben de ambitie om de bereikbaarheid van Valkenswaard te verbeteren. Zo blijven we 
verbonden en kunnen we profiteren van samenwerking in de regio. Daarnaast willen we onze 
luchtkwaliteit en volksgezondheid verbeteren. Dat vraagt om duurzame oplossingen.

• 

 We zetten in op een goede toeganke-
lijkheid en veiligheid voor voetgangers 
en fietsers. Hiervoor realiseren we een 
uitnodigend en goed onderhouden 
routenetwerk voor fietsen op basis van 
het hoofdroutenetwerk. Dat doen we 
ook voor wandelen en paardrijden. Zo 
wordt goede mobiliteit ook met recreatie 
verbonden. 

• 

• 

• 

• 

• 

• 

 We actualiseren ons gemeentelijk 
mobiliteitsplan en starten met de 
uitvoering van het daaraan gekoppelde 
uitvoeringsplan. Hierbij wegen we 
toenemende verkeersdruk mee in het 
stellen van prioriteiten binnen onze 
projecten. Ook actualiseren we ons 
parkeerbeleid.
 We upgraden de oude grenscorridor N69 
tot een gezonde, duurzame leefomgeving 
samen met de betrokken partners. 
 We dringen intensief verkeer in het 
centrum terug en bevorderen de 
doorstroming van onze ‘centrumruit’, 
zodat het centrum rustiger wordt en de 
wijken en kernen in onze gemeente beter 
bereikbaar worden.
 We stimuleren het gebruik van (hoog-
waardig) openbaar vervoer, de fiets, 
elektrisch rijden en andere milieubewuste 
vervoersmogelijkheden. Natuurlijk 
stimuleren we dit ook als werkgever.
 Om onze dorpen nog beter bereikbaar 
te maken, zetten we in op het realiseren 
van OV-hubs. Dit zijn (kleinschalige) 
knooppunten waar je kunt overstappen 
van eigen vervoer naar openbaar vervoer 
en omgekeerd. 
 Doordat er meer elektrische voertuigen 
in onze samenleving komen, moeten 
we als gemeente ook bijblijven met de 
faciliteiten voor deze voertuigen met 
laadinfrastructuur.

Op dit moment is de vraag naar woningen 
groter dan het aanbod, zoals op heel 
veel plekken in Nederland. Binnen de 
Brainportregio zijn naar schatting tussen de 
70.000 en 90.000 extra woningen nodig tot 
2030. Starters hebben het bijzonder moeilijk. 
Ook de huursector ervaart problemen: de 
huur van huurwoningen in de vrije sector 
blijft stijgen, terwijl huurders er niet of bijna 
niet in slagen een koopwoning te krijgen. 
Doorstroming vindt hierdoor maar weinig 
plaats. 

Als we kijken naar de woningvraag, 
dan zien we dat zowel de behoefte aan 
levensloopbestendige woningen als de 
behoefte aan eenpersoons woningen groeit. 

Het gemiddeld aantal gezinsleden per gezin 
daalt. Dit betekent dat er meer woningen 
nodig zijn voor hetzelfde aantal mensen. 
Al deze uitdagingen worden door de 
aantrekkingskracht van Brainport nog verder 
vergroot. 

Daarnaast is klimaat een belangrijk thema. 
Klimaatverandering is één van de grootste 
bedreigingen waar de mens ooit voor heeft 
gestaan. Het steeds sterker veranderende 
weer (stortbuien, wateroverlast, hitte en 
droogte) laat zien dat klimaatverandering op 
dit moment al een heel dringend probleem 
is. Om nog grotere negatieve gevolgen in de 
toekomst te kunnen voorkomen, moeten we 
nú handelen. 

Hoe spelen we hierop in?

Om te voorzien in de woonbehoefte, gaan we verschillende ambities bepalen. Deze hebben 
aandacht voor het klimaat en zorgen ervoor dat elke doelgroep prettig in Valkenswaard kan 
wonen. Wat heeft de leefomgeving écht nodig? Die vraag is steeds ons uitgangspunt, voor 
gezonde, veilige en groene wijken en voor natuurlijke balans tussen groen en water. 

• 

• 

• 

 We updaten onze woonvisie en werken 
een uitvoeringsprogramma wonen uit. 
We willen een passende en duurzame 
woningvoorraad, die aansluit op de 
behoeften van onze inwoners.
 In deze woonvisie richten we ons onder 
andere op betaalbaar wonen, op woon-
zorgcombinaties en op alternatieve 
woonvormen. We hebben dus oog voor 
woningzoekenden uit verschillende 
groepen van de samenleving.
 Hoewel we ons voornamelijk richten op 
vergroten van de woningvoorraad door  

 

• 

 ‘inbreiding’, bijvoorbeeld door leegstaande 
winkels te transformeren naar woningen, 
verkennen we ook de mogelijkheden voor 
uitbreiding en creatieve mogelijkheden 
voor woningbouw in de toekomst.
 Om draagvlak voor ons hoge 
voorzieningenniveau, dat o.a. bestaat 
uit onze sportvoorzieningen, cultuur, 
evenementen en maatschappelijke 
voorzieningen, te behouden en zelfs 
uit te bouwen, is het nodig dat ons 
inwoneraantal blijft groeien. De 
doelgroepen jongeren, starters en jonge 
gezinnen zijn daarbij extra belangrijk.

20. Collegeprogramma 2022-2026 | Gemeente Valkenswaard

21. 

• 

• 

 We zetten ons in om de hoeveelheid 
restafval in Valkenswaard omlaag te 
brengen.
 Natuurlijk geven we als gemeente ook het 
goede voorbeeld, door onze gebouwen te 
verduurzamen en waar mogelijk energie 
te besparen en afval te reduceren en te 
scheiden.

• 

• 

• 

• 

• 

 Naast woningen, richten we ons ook op 
meer ruimte voor spelen, ontmoetingen, 
groen en wateropvang. Zo maken we 
onze openbare ruimte aantrekkelijker 
en veiliger voor kinderen. Bij nieuwe 
woningontwikkelingen stellen we daarom 
een groennorm als randvoorwaarde.
 Vanuit de gedachte van de Omgevingswet 
maken we samen met onze inwoners, 
bedrijven en belangenorganisaties 
integrale keuzes over de inrichting en 
waardering van de fysieke leefomgeving. 
Deze vertalen we in de omgevingsvisie en 
het omgevingsplan die de komende jaren 
inhoud zullen krijgen. Daarbij omarmen 
we initiatieven van inwoners en nemen 
deze op in het ruimtelijk beleid van onze 
gemeente.
 We zoeken de samenwerking met partners 
binnen en buiten onze gemeente om de 
stikstofopgave passend op te vangen.
 We gaan voor een flinke afname van de 
CO2-uitstoot, in lijn met het Nationaal 
Klimaatakkoord. Hiervoor gaan we actief 
aan de slag met het uitvoeren van onze 
duurzaamheidsvisie.
 We willen lokaal invulling geven aan de 
klimaatopgave door energiebesparing in 
de gebouwde omgeving te stimuleren, 
opwek van duurzame energie te 
faciliteren en het aardgasvrij maken van 
bestaande woningen (nieuwbouw is 
reeds aardgasvrij) en andere gebouwen 
te begeleiden. Dit doen we bovendien in 
goed overleg met onze inwoners om een 
goede aanpak te bepalen.

(on)Herkenbaar centrum

Welke ontwikkelingen en uitdagingen zien we?

Het centrum van Valkenswaard is een 
aantrekkelijke ontmoetingsplek waar mensen 
graag samenkomen. Het is een plek waar je 
herinneringen maakt en ophaalt en waar je 
nieuwe vrienden ontmoet of oude vrienden 
terug ziet. Het is een plek waar horeca, 
detailhandel, cultuur en groen samenkomen 
en waar bezoekers gezellig kunnen winkelen 
en recreëren, bijvoorbeeld met een drankje op 
het terras.

Door in te zetten op een compact 
kernwinkelgebied dringen we leegstand ook 
de komende 4 jaar terug. Weinig leegstand 
heeft een positief effect op ons centrum. 
Zo willen we het mooie karakter van ons 
centrum behouden en versterken. Ook het 

Hoe spelen we hierop in?

omleiden van vrachtverkeer draagt inmiddels 
bij aan de veiligheid en leefbaarheid van ons 
centrum.

Valkenswaard biedt het hele jaar door een 
breed scala aan evenementen, met lokale 
en regionale tot nationale en internationale 
bekendheid en aantrekkingskracht. Met 
deze evenementen wordt levendigheid en 
lokale samenwerking sterk gestimuleerd. Dit 
draagt bij aan de sociale cohesie die onze 
gemeente kenmerkt en zo uniek maakt. Met 
de weekmarkt en het levendige centrum 
oefent Valkenswaard bovendien ook nog een 
belangrijke aantrekkingskracht uit op onze 
regio, Belgische bezoekers in het bijzonder. 

Het vernieuwde centrum van Valkenswaard bruist en is onze ontmoetingsplek. Het is ook een 
hotspot voor ons rijke aanbod aan evenementen. In de winkelstraten vind je aantrekkelijke 
winkels die bijdragen aan een goede sfeer en net wat anders bieden dan je online kunt vinden. 
Dat houden we graag vast!

• 

• 

 In lijn met het Masterplan Centrum blijven 
we werken aan een groener, schoner, 
levendiger en gezelliger centrum. Met een 
knusse en intieme sfeer die aansluit op het 
dorpse karakter van Valkenswaard en een 
goede afwisseling biedt ten opzichte van 
het stedelijke Brainport. 
 We blijven werken aan een aantrekkelijk 
en compact kernwinkelgebied, met weinig 
winkels die leegstaan. Samen met het 
Centrummanagement werken we aan 

het behoud van goed draaiende winkels 
in het centrum. Veel ondernemers zijn 
gestimuleerd om naar het winkelgebied 
in het centrum te verhuizen. De panden 
die zij achterlaten, transformeren we 
bijvoorbeeld tot woningen. 
  Voor bestaande én voor nieuwe, 
innovatieve evenementen biedt 
Valkenswaard ruimte.

• 

22. Collegeprogramma 2022-2026 | Gemeente Valkenswaard

23. 

Programma 3

Samen recreëren 
wij in Valkenswaard

Valkenswaardse trots

Welke ontwikkelingen en uitdagingen zien we?

We koesteren de identiteit van Valkenswaard. 
Een identiteit die onder andere wordt 
gevormd door (beeld)bepalende en 
karakteristieke voorzieningen, zoals 
monumentale gebouwen, dorpsaanzichten, 
ander (cultureel) erfgoed en de landelijke 
omgeving. 

De trots die wij voelen voor onze identiteit, 
wordt gesteund door de UNESCO-erkenning 
van ons immateriële erfgoed; de corsocultuur 
en de valkerij. Met onze bandjes, harmonieën, 
fanfares en evenementen zorgen we ervoor 
dat er in Valkenswaard altijd iets te beleven 
valt. Dankzij kleinschalige en grootschalige 
initiatieven vanuit onze inwoners bruist het 
leven in Valkenswaard.

Onze culturele voorzieningen, zoals 
bijvoorbeeld het Valkerijmuseum, het 
Steendrukmuseum en theater De Hofnar, 

zijn en tonen een belangrijk onderdeel van 
die cultuur en identiteit van Valkenswaard. 
Deze voorzieningen zijn onmisbaar. Kunst 
en cultuur dragen immers bij aan het welzijn 
van onze inwoners en aan een sterkere 
verbondenheid tussen inwoners onderling én 
in de regio. Daarnaast zijn onze voorzieningen 
onmisbaar voor goed cultuuronderwijs en het 
stimuleren van ontwikkelkansen van onze 
jeugd. Valkenswaard levert bovengemiddeld 
veel talenten op cultureel gebied, een 
duidelijke blijk van de waarde van die 
ontwikkelkansen.

De afgelopen tijd hebben we de culturele 
voorzieningen in Valkenswaard overeind 
weten te houden. Het is echter van belang 
om onze voorzieningen vitaal te houden én 
bezoekers aan te blijven trekken als we ook 
in de toekomst onze trots op de cultuur en 
identiteit van Valkenswaard willen koesteren.

Hoe spelen we hierop in?

Kunst en cultuur dragen bij aan het ontwikkelen van een bredere kijk op de wereld en ons 
cultureel erfgoed weerspiegelt onze identiteit. Daarom willen we door cultuurdeelname 
stimuleren dat onze inwoners zichzelf meer ontwikkelen op cultureel gebied. 

• 

• 

 We stellen een plan op rondom 
cultuuronderwijs (technisch vertaald: we 
voeren de CMK-regeling uit).
 We zetten in op verdere uitvoering van 
onze cultuurnota en doorontwikkeling 
van ons aanbod aan cultuureducatie, 
het Centrum voor Muziek en Dans en 
evenementenaanbod.

• 

• 

• 

• 

 We nemen de UNESCO-status van 
het Bloemencorso en de valkerij in 
Valkenswaard duidelijker op in ons 
cultuuraanbod.
 We faciliteren en ondersteunen onze 
musea in hun vraagstuk rondom 
huisvesting.
 We koesteren en beschermen onze 
monumenten en cultuurhistorisch erfgoed.
 Onze culturele voorzieningen groeien mee 
met ons inwoneraantal.

24. Collegeprogramma 2022-2026 | Gemeente Valkenswaard

25. 

De tuin van Brainport

Recreatie in Dommelland

Welke ontwikkelingen en uitdagingen zien we?

Welke ontwikkelingen en uitdagingen zien we?

Naast een veranderende economie en 
arbeidsmarkt, verandert ook het leven 
buiten werktijd flink. Hoe mensen hun vrije 
tijd besteden en waar ze geld aan uitgeven 
is de afgelopen tien tot vijftien jaar sterk 
veranderd. Dit zal zich de komende jaren naar 
verwachting nog verder ontwikkelen. 

Valkenswaard laat duidelijk zien een 
vrijetijdsgemeente te zijn. Zo kent onze 
gemeente een rijke natuur van hoge 
kwaliteit. Omdat mensen hun vrije tijd 

steeds vaker buiten de deur besteden, is dit 
bijzonder waardevol in onze gemeente. Als 
‘groene oase in’ of ‘tuin van’ Brainport kan 
Valkenswaard zich hier de komende periode 
nóg sterker op profileren. 

Naast dat de tuin van Brainport prettige 
vrijetijdsbesteding mogelijk maakt, draagt de 
aandacht voor groen ook bij aan een beter 
milieu. En dat is belangrijk, want we zien 
steeds meer plant- en diersoorten verdwijnen. 
Daar is dus écht actie nodig.

Hoe spelen we hierop in?

We willen ons in Valkenswaard profileren als ‘De tuin van Brainport’: de groene kern van 
de regio. Voor recreatie én voor behoud en verbetering van de natuur. Hiervoor hebben we 
verschillende ambities opgesteld.

• 

• 

• 

• 

 We passen waar mogelijk ecologisch 
bermbeheer toe langs wegen en paden.
 We beperken hinderlijke menselijke 
invloeden door afval, vervuiling en de 
uitstoot van schadelijke stoffen zoveel 
mogelijk terug te dringen.
 We werken binnen Natuurgrenspark 
De Groote Heide samen met andere 
gemeenten om onze prachtige natuur op 
de kaart te zetten.
 We werken samen met het onderwijs om 
natuureducatie te stimuleren.

• 

• 

• 

• 

 We gaan voor meer groen. Groene 
gebieden zorgen voor minder snelle 
intreding van droogte en voor betere 
opvang en behoud van water in de 
bodem. De natuur die we al hebben, 
binnen en buiten de bebouwde kom, 
beschermen en versterken we.
 We vergroenen onze bebouwde kom 
zodat we kunnen genieten van het 
positieve effect dat groen heeft op 
ons geluk, onze gezondheid en op de 
leefbaarheid van onze wijken. 
 We voorzien voldoende ruimte voor 
groen en waterberging in plannen voor 
nieuwbouwlocaties.
 We kijken bij de aanleg van nieuw groen 
welke planten goed in onze omgeving 
passen en weerbaarder zijn voor het 
veranderende klimaat.

Vrije tijd besteden in Dommelland wordt 
steeds aantrekkelijker. Voor bezoekers van 
binnen én buiten Valkenswaard. Dommelland 
is dé plek waar je ‘ff offline’ kunt. Mensen 
die in en rond Eindhoven wonen, kiezen 
er bijvoorbeeld voor om Valkenswaard 
te benutten als startplek voor hun 
vrijetijdsactiviteiten. En naast mogelijkheden 
voor een dagje uit, zijn er veel verschillende 
overnachtingsmogelijkheden. 

In 2040 is voor onze bezoekers in de tuin 
van Brainport ook een herkenbaar recreatief 
gebied ontstaan: Dommelland. Dáár werken 
we naartoe; een gebied dat mogelijkheden 
biedt om prettig te wandelen, fietsen of 
paardrijden. Door Dommelland kunnen we 
meer regie pakken, zowel in onze natuur als 
in recreatie. Zo kunnen we de natuur die écht 
rust moet hebben, beschermen en de natuur 
die het wel kan hebben, toegankelijk maken 
voor recreatie. Het blijft immers een uniek en 
beschermd natuurgebied.

Hoe spelen we hierop in?

Valkenswaard profileert zich als dé gemeente voor actieve recreatie binnen de Brainportregio. 
Dommelland is hier een belangrijk onderdeel van. Het gebied verder ontwikkelen en de 
samenhang versterken is daarom van groot belang. Om dit te bereiken hebben we de volgende 
ambities geformuleerd:

• 

• 

• 

• 

 We ontwikkelen een duurzame zone voor 
vrijetijdsbesteding (leisure-zone) aan de 
zuidkant van Valkenswaard. Hiervoor 
gaan we verder met het realiseren van het 
uitvoeringsprogramma Dommelland.
 We bouwen ons toeristisch-recreatief 
aanbod uit en zetten in op het behoud 
van ons aantrekkelijke aanbod aan 
evenementen en activiteiten.
 We bekijken de mogelijkheden die de 
verbinding tussen onze cultuurhistorie en 
onze natuur biedt.
 We gaan intensiever samenwerken met 
de gemeenten binnen Natuurgrenspark 
De Groote Heide. Om het toerisme en de 
recreatie in ons grensgebied te bevorderen 
en onder de aandacht te brengen.

• 

• 

• 

 We werken verder aan het verbeteren 
van onze routes voor fietsen, paardrijden 
en wandelen, op basis van de 
hoofdroutestructuur. 
 We geven verder vorm aan onze 
Paardenzone en boulevard en stimuleren 
de maatschappelijke betrokkenheid 
vanuit ondernemers richting ons dorp en 
andersom.
 Voor het Eurocircuit stellen we deze 
raadsperiode een bestemmingsplan vast, 
conform het raadsbesluit van juli 2021.

26. Collegeprogramma 2022-2026 | Gemeente Valkenswaard

27. 

Programma 4

Samen 
vertegenwoordigen 
wij Valkenswaard

Wijzer door participatie

Welke ontwikkelingen en uitdagingen zien we?

Participatie vormt een belangrijk onderdeel 
van onze manier van werken. Dat betekent 
dat inwoners van Valkenswaard meedenken, 
meedoen en waar mogelijk mee beslissen 
over ontwikkelingen in onze omgeving. 
Andersom denkt de gemeente ook mee bij 
initiatieven van inwoners. Zo ontdekken we: 
wat willen onze inwoners? Wat vinden zij 
belangrijk en wat hebben zij nodig? Door 
participatie en goede communicatie ontstaat 
er meer wederzijds begrip en bouwen we 
samen aan een Valkenswaard waar we trots 
op zijn. Valkenswaard zijn we namelijk samen.

De gemeente en haar medewerkers krijgen 
veel meer de rol van verbinder tussen 
inwoners, organisaties en bedrijven. Deze 
verbindende rol voeren we uit op basis 
van vertrouwen. We hebben vertrouwen 

in onze inwoners en in het zelfsturend 
en zelfoplossend vermogen van onze 
samenleving. We streven ernaar hierin veel 
ruimte te bieden aan initiatieven uit de 
samenleving en deze te omarmen. Dit moet 
ook terugkomen in onze wijkaanpak en in de 
betrokkenheid van ons inwonerspanel. 

Door de Omgevingswet die binnenkort 
ingevoerd zal worden, zal het landschap van 
participatie fl ink veranderen, zowel vanuit de 
inwoner richting de overheid als andersom. 
Voor heel Nederland, ook voor Valkenswaard, 
leidt dit tot nieuwe inzichten en andere 
manieren van werken. Hierin blijven we met 
elkaar leren en groeien, zodat participatie 
optimaal ingezet kan worden in het belang 
van Valkenswaard. Wij gaan uit van de kracht 
van onze inwoners.

28. Collegeprogramma 2022-2026 | Gemeente Valkenswaard

29. 

Hoe spelen we hierop in?

Welke ontwikkelingen en uitdagingen zien we?

Bestuurlijke samenwerking

We willen een gemeente zijn die helder en open is over haar besluiten. Op die manier kunnen 
inwoners onze keuzes beter begrijpen en er makkelijker over meedenken en benutten wij de 
kennis, kracht en ideeën van onze inwoners. 

• 

• 

• 

• 

 We ontwikkelen een sturingsfilosofie 
voor participatie waarin we onze visie 
op participatie uitwerken. Dit is een 
visie en geen handleiding zoals onze 
participatiewijzers.
 Hiervoor proberen we nieuwe 
participatievormen uit, zoals participatie 
via het inwonerspanel, dat zowel digitaal 
wordt benaderd als tijdens bijeenkomsten 
wordt gevraagd naar hun mening.
 We verfijnen onze manier van participatie 
en passen die op maat toe. Daarin 
zoeken we ook naar mogelijkheden voor 
kinderparticipatie.
 We doen ervaringen op hoe we 
de processen van participatie bij 
nieuwbouwontwikkelingen onder de 
omgevingswet optimaal kunnen laten 
verlopen.

•  We werken vanuit de bedoeling.
• 

 We zorgen dat alle verschillende groepen 
in de samenleving de kans krijgen om te 
participeren. Zo draagt participatie indirect 
bij aan een sterke sociale cohesie en het 
tegengaan van de eerder genoemde 
tweedelingen. 
 Er is een optimale balans tussen een 
representatieve en een directe democratie. 
Oftewel: inwoners kunnen hun mening 
geven door te stemmen op een politieke 
partij en op andere manieren hun stem 
laten horen.  

• 

Het bestuur van Valkenswaard bestaat uit het 
college van burgemeester en wethouders, 
en de gemeenteraad. Valkenswaard werkt 
op de bedrijfsvoeringstaken samen met 
de gemeenten Cranendonck en Heeze-
Leende via de Gemeenschappelijke Regeling 
Samenwerking A2-gemeenten (GRSA2). 
Door deze samenwerking willen we als groep 
gemeenten sterker staan en minder kwetsbaar 
zijn. Sinds 2016 zijn de gemeenten met elkaar 
in gesprek over hun blik op samenwerking in 
de toekomst. Dit toekomstperspectief hebben 
we ‘Stip op de horizon’ genoemd. Uit ons 
medewerkers-tevredenheidsonderzoek blijkt 
dat er bovendien ruimte voor verbetering is 
binnen de samenwerking via de GRSA2 op 
het gebied van bedrijfsvoering.

Nadenken en een keuze maken over 
de samenwerking van de GRSA2 is dus 
belangrijk. De gemeente Valkenswaard ziet 
veel uitdagingen en opgaven tegemoet. 
Uitdagingen en opgaven die steeds groter 

worden en moeilijk als kleine gemeente 
alleen op te lossen zijn. Denk bijvoorbeeld 
aan krapte op de arbeidsmarkt. Dit kan ten 
koste gaan van goede dienstverlening en 
maatschappelijke ondersteuning van de 
gemeente richting inwoners. 

Nauwe inhoudelijke samenwerking met 
deze gemeenten is voor Valkenswaard 
alleen mogelijk als duidelijk is wat de stip 
op de horizon waar we naartoe werken 
precies is. En als deze stip het einddoel is. 
Tot daar een keuze over wordt gemaakt, 
blijft samenwerking op het gebied van 
bedrijfsvoering ons uitgangspunt. We 
kunnen het ons immers niet veroorloven 
om onze schaarse capaciteit in te zetten 
op onduidelijke regionale opgaven. Wat 
uiteindelijk de keuze ook zal zijn, nadenken 
over de toekomstbestendigheid van onze 
gemeente en over oplossingen voor de 
verschillende opgaven blijft een belangrijke 
prioriteit. 

Hoe spelen we hierop in?

Om met de maatschappelijke opgaven die op ons afkomen om te kunnen gaan, is inzicht krijgen 
in deze opgaven heel belangrijk. Ook is inzicht in de bestuurskracht en samenwerking nodig om 
de opgaven goed aan te pakken. 

• 

• 

 We evalueren indien nodig onze deelname 
in gemeenschappelijke regelingen.
 We geven samen met de gemeenten 
Cranendonck en Heeze-Leende richting 
aan de bestuurlijke toekomst van de 
GRSA2. 

• 

• 

 We maken de ‘Stip op de horizon’ meer 
concreet met het doel tot een afronding te 
komen.
 Daarnaast willen we de rollen van het 
bestuur, de organisatie en de samenleving 
in de verschillende maatschappelijke taken 
en opgaven verder ontwikkelen, in lijn met 
de Toekomstvisie 2040.

30. Collegeprogramma 2022-2026 | Gemeente Valkenswaard

31. 

Samenwerking in de regio

Welke ontwikkelingen en uitdagingen zien we?

zijn we actief betrokken bij de MRE Regio en 
tal van andere samenwerkingen. 

Daarnaast werken we als gemeente verder 
aan ons citymarketingproject, waarmee we 
in 2015 zijn gestart. In dit project hebben 
we samen met inwoners het DNA van 
Valkenswaard bepaald. Waar willen we ons 
als gemeente in onderscheiden? De stichting 
Valkenswaard Marketing die hier in 2016 uit 
ontstond, verzorgt effectieve citymarketing, 
zoals reclame voor evenementen in de 
gemeente. 

Binnen de regio werken we steeds meer 
en intensief met elkaar samen. Een van 
de duidelijkste ontwikkelingen is die van 
Brainport en de groei rondom Eindhoven. 
Dit laat zien dat verstedelijking innovatie en 
economische ontwikkeling kan stimuleren. 
Ook de gemeente Valkenswaard, als 
onderdeel van de Brainportregio, draagt bij 
aan de ontwikkeling van de regio.

Valkenswaard is bijvoorbeeld de spil in 
grensoverschrijdende samenwerking op het 
gebied van natuur, toerisme en recreatie. 
Binnen Natuurgrenspark De Groote Heide 
werken we samen met de gemeenten 
Eindhoven, Cranendonck, Heeze-Leende, 
Pelt en Hamont-Achel aan een robuust en 
toekomstbestendig natuurgebied. Daarnaast 

Hoe spelen we hierop in?

Valkenswaard heeft als gemeente heel wat te bieden. Door een proactieve houding en een 
positieve insteek, werken we aan een sterke positie in de regio en aan prettige en efficiënte 
samenwerking met onze partners, zoals regiogemeenten en de provincie. Om dit te bereiken 
hebben we verschillende ambities geformuleerd.

• 

• 

• 

 We werken met andere gemeenten samen 
in de BGTS De Groote Heide. Zo zetten we 
onze prachtige natuur op de kaart.
 We sluiten aan op de Brainport 
Nationale Actieagenda (BNA) en de 
Omgevingsstrategie Zuidoost-Brabant. 
 We willen onze identiteit als 
woongemeente voor starters en jonge 
gezinnen duidelijk laten zien. Én we willen 
ons positioneren als dé Leisure gemeente 
van Zuidoost-Brabant. Oftewel, als 
gemeente die heel geschikt is om je vrije 
tijd te besteden.

• 

• 

 Hiervoor evalueren en verbeteren we onze 
lobby-aanpak. Hierbij focussen we op de 
uitgangspunten uit onze Toekomstvisie 
2040 en onze visie op (regionale) 
samenwerking. 
 Door stichting Valkenswaard Marketing 
verder te ontwikkelen, zetten we 
Valkenswaard nóg beter op de kaart.

32. Collegeprogramma 2022-2026 | Gemeente Valkenswaard

33. 

Programma 5

Samen in dienst 
van Valkenswaard

Organisatie

Welke ontwikkelingen en uitdagingen zien we?

De samenleving verandert. Onze organisatie 
zal mee moeten veranderen. Dit dwingt ons 
het bestuur, de organisatie en de samenleving 
opnieuw en in relatie tot elkaar te bezien.

Er komt veel op gemeenten af en onze 
capaciteit staat onder druk. Vanwege de 
situatie op de arbeidsmarkt is het, zelfs met 
externe inhuur, moeilijk tot soms onmogelijk 
om bepaalde vacatures ingevuld te krijgen 
die wel essentieel zijn voor een soepele 
bedrijfsvoering en het realiseren van onze 
ambities. Flexibel zijn, prioriteiten stellen 
en keuzes maken wordt daarom steeds 
noodzakelijker om onze capaciteit in te 
zetten op die vraagstukken die wij het meest 
belangrijk vinden.

Daarnaast zien we in de afgelopen decennia 
een overweldigende technologische 
ontwikkeling. Deze zien we terug in steeds 

Hoe spelen we hierop in?

meer apparaten die met internet verbonden 
zijn, maar ook in het digitaal werken van de 
overheid. Dit biedt mogelijkheden, maar ook 
uitdagingen. Zo is digitale veiligheid een van 
de aandachtspunten waar we niet omheen 
kunnen. 

Uitgangspunt in onze werkwijze zijn onze 
kernwaarden: empathisch, gelijkwaardig, 
oplossingsgericht en daadkrachtig. Daarbij 
zijn we altijd open. Deze kernwaarden zijn 
samen met medewerkers van onze gemeente 
bepaald via het organisatieontwikkelproces 
‘Sterk in je werk’. Sterk in je werk zorgt 
ervoor dat we continu werken aan de 
ontwikkeling van de organisatie. Maar ook 
dat we veranderingen op tijd zien aankomen 
en daarop in kunnen spelen. Sterk in je werk 
is omgezet naar een programmastructuur en 
wordt in 2023 verder uitgevoerd.

Het steeds in ontwikkeling blijven van onze organisatie is een belangrijke ambitie van 
Valkenswaard, want een sterke, effi ciënte organisatie zorgt voor een gezonde gemeente, waar 
inwoners prettig wonen, werken en leven. Om dit te bereiken hebben we de volgende ambities 
opgesteld.

• 

• 

• 

 We gaan verder met de strategie Sterk in 
je werk. We dragen onze kernwaarden uit 
in ons werken en handelen. 
 Deze strategie combineren we met de 
aangepaste manier van werken onder 
de Omgevingswet die de komende jaren 
vormgegeven zal worden.
 We kijken naar hoe we dingen in onze 
gemeente mogelijk kunnen maken in 
plaats van naar regels waardoor iets (on)
mogelijk is.

• 

 We zullen onze strategie voor het 
binnenhalen en binden van medewerkers 
aan moeten passen aan de huidige 
arbeidsmarkt. Bijvoorbeeld door ons 
meer te richten op het binnenhalen van 
medewerkers met beperkte ervaring 
die we zelf opleiden in junior-senior 
combinaties. Ontwikkeling van onze 
medewerkers is essentieel in deze 
arbeidsmarkt.

34. Collegeprogramma 2022-2026 | Gemeente Valkenswaard

35. 

Dienstverlening

Financiën

Welke ontwikkelingen en uitdagingen zien we?

Welke ontwikkelingen en uitdagingen zien we?

Goede dienstverlening van de gemeente 
richting inwoners, ondernemers en 
instellingen vraagt om blijvend ontwikkelen. 
De samenleving is continu in beweging. 
Inwoners kunnen bijvoorbeeld steeds meer 
online met de overheid regelen. Ook het 
archief van de overheid wordt meer en meer 
digitaal. De toegankelijkheid neemt hierdoor 
toe, maar het risico ook. Daarom moeten 
we, zoals eerder genoemd, voldoende 
aandacht besteden aan digitale veiligheid in 
de gemeente.

We gebruiken als gemeente ondersteunende 
systemen voor onze dienstverlening. 
Maar de gemeente gaat ook met nieuwe 

Hoe spelen we hierop in?

systemen werken, zoals het Digitaal Stelsel 
Omgevingswet (DSO). Het DSO ondersteunt 
de gemeente bij het uitvoeren van de 
Omgevingswet en stuurt aan op het verlenen 
van dienstverlening als één overheid. 

Daarnaast verleggen we onze focus van 
regels naar menselijkheid en werken dus 
vanuit de bedoeling. We zien graag dat regels 
niet als beperking, maar als ondersteuning 
dienen om prettig in Valkenswaard te kunnen 
leven. Maatwerk bieden op basis van de 
individuele situatie van onze inwoners is ons 
uitgangspunt. Dienstverlening vanuit begrip 
en vertrouwen. 

Om onze dienstverlening te optimaliseren, hebben we verschillende ambities geformuleerd:

• 

• 

• 

 Goede dienstverlening staat centraal in 
de gemeente Valkenswaard. We richten 
de dienstverlening in vanuit de focus en 
situatie van de inwoner. We laten onze 
dienstverlening regelmatig toetsen door 
verschillende doelgroepen.
 We verlenen diensten op basis van 
onze kernwaarden. De basis van onze 
dienstverlening gaat uit van positieve 
gezondheid en werken vanuit de 
bedoeling en is inclusief voor iedereen.
 We blijven investeren in onze 
ondersteunende systemen, om blijvend 
goede dienstverlening te kunnen bieden. 

• 

• 

 We willen het communicatiebewustzijn 
van onze medewerkers vergroten 
en toespitsen op wat de moderne 
maatschappij vraagt (bijvoorbeeld in 
gebruik van social media).
 We voldoen aan wet- en regelgeving op 
gebied van gevoelige gegevens en gaan 
integer om met de informatie die wij 
verwerken.

Een gemeente die fi nancieel gezond is, zorgt voor groei en ontwikkeling en voor kansen voor 
inwoners en ondernemers. 

Hoe spelen we hierop in?

Ons doel is een gezonde fi nanciële positie als basis voor onze bestuurskracht. Oftewel: alleen 
als we onze geldzaken op orde houden, zijn en blijven we een sterke, kansrijke gemeente. Waar 
geven we ons geld aan uit? Om de juiste keuzes te kunnen maken, kijken we steeds naar de 
Toekomstvisie 2040. 

• 

• 

• 

• 

• 

 We maken een meerjarenbegroting met 
ruimte en fl exibiliteit voor ontwikkelingen 
die passen in onze Toekomstvisie 2040.
 We versterken onze Algemene reserve en 
beheersen onze fi nanciële risico’s via het 
weerstandsvermogen.
 We zetten in op beheerste ontwikkeling 
van de lokale lasten. 
 We evalueren onze manier van begroten 
en voeren mogelijke verbeteringen door.
 Om de Toekomstvisie 2040 op de juiste 
manier uit te voeren, introduceren we een 
nieuwe opzet van onze P&C-producten, 
nieuwe doelstellingen en nieuwe KPI’s op 
basis van de Toekomstvisie 2040. Hierin 
betrekken we ook de regionale monitor 
Brede Welvaart.

Toekomstvisie

2040

36. Collegeprogramma 2022-2026 | Gemeente Valkenswaard

37. 

38. Collegeprogramma 2022-2026 | Gemeente Valkenswaard

39. 

valkenswaard.nl

