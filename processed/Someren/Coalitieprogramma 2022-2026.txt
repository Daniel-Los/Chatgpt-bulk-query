Someren 
een verbonden 
gemeente

Voorwoord

Na een aantal bewogen en roerige jaren is het 
tijd om in Someren de neuzen weer dezelfde 
kant op te krijgen en voorwaarts te gaan. Met 
dit coalitieakkoord, “Someren, een verbonden 
gemeente”, brengen we de politiek dichter 
bij de inwoners zodat we die richting ook 
écht gezamenlijk op kunnen gaan. Daarvoor 
dient dit ambitieprogramma. Dit doen we 
richtinggevend en met een duidelijke koers. 
Iedereen kan ons helpen de ambities up to 
date te houden. Alle raads- en commissieleden, 
inwoners, ondernemers, verenigingen en 
partijen uit het maatschappelijke middenveld 
nodigen we hiertoe uit. Hoe meer mensen 
meedoen, hoe beter, want...

“Een verbonden Someren 
maken we samen!”
Iedereen is gelijk en daarom maken we geen 
onderscheid. Een vitale bloeiende gemeente is 
wat ons voorstaat. We slaan de handen ineen 
en gaan met eenieder die ons vragen stelt, 
opmerkingen maakt of suggesties of tips heeft 
het gesprek aan. Dat doen we met respect voor 
elkaars mening en op basis van inhoudelijke 
ideeën. Wat goed is voor Someren, is goed voor 
ons allemaal. Op deze manier maken we er 
samen iets moois van voor onze kinderen.
De tijd waarin we nu leven is onderhevig aan 
vele en snelle veranderingen. Om met alle 
veranderingen rekening te kunnen houden is 
het noodzakelijk om de mouwen ook echt op 
te stropen en er tegenaan te gaan. Niet alleen 

in Someren, maar ook in de regio. De opgaven 
die op ons afkomen zijn dusdanig dat we het 
niet alleen kunnen. We zoeken daarom actief 
de samenwerking met onze buurgemeenten. 
De verbondenheid die Somerenaren hebben is 
sterk en gebruiken we in de Peel en Brainport. 
“Vermetel noch Bevreesd”.
In de Peel wordt al op veel thema’s 
samengewerkt en ook in Brainport verband 
wordt het steeds belangrijker om ook daar 
regelmatig je gezicht te laten zien. De 
arbeidsmarkt, de maakindustrie, de slimme 
domotica en smart technology, de zorg, de 
visie op energie en wonen, kortom niet alleen 
de kenniseconomie maar ook de leefbaarheid 

zijn belangrijke aspecten voor de toekomst. 
Onze kinderen worden nu opgeleid om over 
20 jaar hier ergens te gaan wonen en werken. 
De regionale samenwerkingsverbanden zijn 
daarvoor belangrijk en nodig. Daar gaan we 
nu in investeren en waar nodig uitbouwen 
en versterken.
We creëren samen een verbonden Someren, 
waar we trots op zijn, waar het goed 
vertoeven is, met een aantrekkelijk vitaal 
centrum, prachtige beschermde natuur en 
met perspectief voor elke sector. We reiken 
elkaar de hand en bieden onze medemens 
onze schouder. Samen kunnen we dat, daar 
gaan we voor!

september 2022

2

CDA Someren   -   Leefbaar Someren   -   PvdA Someren   -   Wij zijn Someren  |  VVD

3

Inhoud

Voorwoord  
Inhoud 
Inleiding en werkwijze 
Ambitie en focus 
  A. Fysiek domein 
 
B. Sociaal domein 
  C. Bedrijfsvoering en organisatie 
Tot slot 

2 
4
6
8 
10
16
20
22

4

5

Inleiding en 
werkwijze

We willen een zo goed mogelijke informatie-
voorziening naar en communicatie met alle 
inwoners. Dit is erg belangrijk. Het in 2021 
opgestelde participatiebeleid vormt hiervoor 
de leidraad. We nemen u tijdig mee bij nieuwe 
zaken zodat inbreng en inspraak maximaal 
mogelijk is. Participeren doe je samen. We 
nodigen daarom iedereen uit actief mee te 
denken en mee te doen op weg naar een mooi 
en toekomstbestendig Someren. Doe dus mee!

Bij veranderingen en aanpassingen in uw woon- 
of werkomgeving zetten we steeds in op een 
verbetering van de leefbaarheid. Dat betekent 
voldoende woningen, wijkvoorzieningen, 
parkeerplaatsen en ruimte voor de kinderen in alle 
kernen. We zijn solidair, hebben continu aandacht 
voor elkaar en behandelen iedereen gelijk.

Uiteraard houden we een scherp oog op onze 
financiën. Geen onnodige lastenverzwaringen 
of bezuinigingen, maar kritische afwegingen in 
het algemeen belang. We houden de kosten en 
lasten zo laag mogelijk en maken ruimte voor 
investeringen en uitbreidingen.

De laatste jaren hebben duidelijk gemaakt dat 
niets veranderlijker is dan de wereld om ons 
heen. Dit coalitieakkoord is daarom ook niet in 
beton gegoten. Het is juist een dynamisch en 
‘levend’ document met onze ambities. Afhankelijk 
van heel veel regels realiseren we die ambities 
sneller of langzamer. Dit doen we in vier stappen:

Visie >

1.

6

>

Beleid Uitvoeren Verbeteren

2.

3.

>

4.

1. Visie (goedkeuring door raad)
Als je geen visie hebt en dus niet scherp hebt 
wat je wilt bereiken hoef je ook nergens aan 
te beginnen. Door een (meerjaren)visie op te 
stellen zetten we de stip op de horizon. Dat 
doen we omgevingsgericht met participatie 
met stakeholders, belangenbehartigers en / of 
eigenaren. De gemeenteraad stelt vervolgens de 
visie vast, waarna de gemeentelijke organisatie 
aan de slag kan met het uitwerken van de visie. 
2. Beleid (goedkeuring door raad)
Met die visie ligt de richting die we op willen 
gaan vast. Stapje voor stapje gaan we vervolgens 
het beleid invullen. We vertalen de visie eerst 
naar uitgangspunten. In deze stap wordt 
de kwaliteit geborgd; met andere woorden: 
wat kan wel en wat niet en welke normen en 
randvoorwaarden horen daarbij? Daarna maken 
we een beleidsnotitie. Beide stappen worden 
weer door middel van participatie ingericht. 
Zo kunnen we veel sneller nieuw beleid (of 
onderdelen) invoeren en voorkomen we dat een 
beleidsstuk tien jaar oud is, of langer. 
3. Uitvoeren (verantwoording door college)
Als we de visie hebben vertaald in beleid, gaan 
we deze uitvoeren! Plannen realiseren en 
spijkers met koppen slaan! De uitvoering is erg 
belangrijk, want dat is concreet, daar merken 
inwoners iets van. Dan gaat er een weg op de 
schop of worden ergens huizen gebouwd. De 
uitvoering is erg afhankelijk van de timing. Is er 
bijvoorbeeld een crisis (corona), dan moeten we 
bijsturen en ingrijpen. Is er schaarste (huizen), 

dan moeten we versneld bouwen. En gaat het 
goed, dan reserveren we voor de toekomst. Die 
timing is niet te voorspellen. Daarom moeten 
we ons steeds afvragen of we nog wel up-to date 
zijn. We kunnen alle uit te voeren zaken dan ook 
niet in één keer voor vier jaar vaststellen. Dat 
is onmogelijk; er verandert te veel en te snel en 
ook vanuit het rijk worden vaak zaken nog eens 
over de muur gegooid. Daarom kiezen we ervoor 
om jaarplannen te maken. Zo gaan we toch snel 
vooruit, blijven we flexibel, maar zijn we ook 
actueel en bij de huidige tijdsgeest aangesloten.
4. Verbeteren (goedkeuring door raad)
Het is belangrijk om regelmatig de thermometer 
erin te steken. Zijn we tevreden? Wat vinden de 
inwoners ervan en hoe gaat de samenwerking 
in de regio? Zijn we tevreden en hoe kan het 
beter, zijn terugkerende vragen. Om te kunnen 
verbeteren moet je weten wat er fout is gegaan 
en in kunnen spelen op de laatste informatie. 
Precies hierom gaan we de visie, het beleid en de 
jaarplannen up to date houden. We kijken ieder 
jaar zelf als eerste (in de spiegel) of we nog op 
koers liggen. Die verantwoordelijkheid is logisch 
vinden wij. Ieder jaar rapporteren we daarom aan 
u, alle inwoners, en aan de raad wat we hebben 
bereikt. Wat is goed gegaan, waar moeten we 
extra aan trekken en wat kan beter? We doen 
dat door middel van een politieke rapportage 
(PORAB). Hiermee leggen we onszelf en het 
programma kritisch onder de loep en vragen 
onze omgeving, de inwoners en de raad om te 
reflecteren. Met die informatie zullen we dan de 
nodige aanpassingen doen indien noodzakelijk, 
om daarmee het volgende jaarplan te kunnen 
aanpassen en verbeteren.

Noot:
Kortweg volgen we met deze vier stappen de kwaliteitscirkel van Deming: Plan - Do - Check - Act:
1.  Plan: visie op de huidige werkzaamheden. Er wordt een plan van aanpak ontwikkeld voor verbetering van de huidige  
  werkzaamheden. Daar worden tevens doelstellingen aan verbonden.
2.  Do: De geplande verbeteracties worden daadwerkelijk uitgevoerd. We dragen er zorg voor dat het resultaat ervan beoordeeld  
  kan worden.
3.  Check: Door het resultaat dat gemeten wordt te evalueren en te vergelijken met de eerdere situatie kan getoetst worden of de 
  doelstellingen behaald zijn.
4. Act: Resultaten kunnen geoptimaliseerd en verbeterd worden door beleid desgewenst bij te stellen.
 

 

7

  zie kwaliteitssystemen, Deming PDCA

Ambitie
en focus

Algemeen
In dit hoofdstuk beschrijven we kort, kernachtig 
en puntsgewijs onze ambities en leggen we 
uit waar de focus ligt. Om het overzichtelijk te 
houden en de financiën goed te kunnen volgen 
hanteren we in ons ambitieprogramma de 
opzet van de begroting. We kiezen voor dezelfde 
indeling als de bestaande grootboeken. Deze 
vallen op hoofdlijnen uiteen in twee blokken: 
 
  A. Fysiek Domein
  B. Sociaal Domein

Daarnaast vinden we het erg belangrijk dat de 
gemeente en de  gemeentelijke organisatie zo 
efficiënt mogelijk en bij de tijd is georganiseerd. 
Wendbaar en flexibel, communicatief en 
adequaat. Hier hebben we aandacht voor en 
vandaar het derde blok:
  C. Bedrijfsvoering en Organisatie 

In overzichtelijke bullets verduidelijken we onze 
ambities. We kunnen niet heel concreet ingaan 
op zaken die direct met de uitvoering te maken 
hebben. Dat wordt eerst in het jaarplan voor 2023 
nader beschreven. Wettelijke taken, zaken die 
we al doen of reeds in gang gezet zijn worden 
als lopend regulier werk gezien en niet altijd 
in onze ambitie verder uitgewerkt. Dat wil niet 
zeggen dat er geen aandacht voor is, maar we 
maken daarmee wel duidelijk dat de uitvoering 
bij het college ligt. Op deze wijze presenteren 
we u een strategische doorkijk waar we heen 
willen. Kortom, de richting waar Someren over 
vijf of tien jaar wil staan is duidelijk (stip aan 
de horizon). Hoe dat zich vertaalt naar beleid en 
uitvoeringsplannen volgen later.

De raad controleert de voortgang en kwaliteit en 
spoort aan als zaken beter of sneller moeten.

Van deze ambities worden vier jaarcycli afgeleid. 

Vier keer een jaarplan met een begroting. 
Daarin staan de concrete acties, investeringen 
en te nemen stappen effectief en efficiënt 
omschreven. Wat gaan we doen, waar gaan we 
het doen en wanneer gaan we het doen? 

Ieder jaarplan moet minimaal voldoen aan:

•  haalbaar en realistisch

•  aparte beschrijving van taken inzake 
  going concern en innovatie

•  heldere kerntaken en wettelijke taken

•  balans in jaar-doelen, werkprocessen,  
  organisatie planning en tijdsplanning

•  Integrale programma’s en de stakeholders 
  voor participatie

Ook in de jaarplannen zal de indeling volgens 
De begroting van de gemeente zijn; 
A. Fysiek domein 
B. Sociaal domein 
C. Bedrijfsvoering en organisatie.

8

9

A.   Fysiek domein

Samenvatting
Er komt veel op ons af de komende jaren 
binnen het fysiek domein. Naast een tekort 
aan woningen liggen er grote opgaven op het 
gebied van de energietransitie, klimaatadaptatie 
en de stikstofproblematiek. Tevens heeft de 
economische visie duidelijk gemaakt dat er een 
tekort is aan werklocaties binnen onze gemeente. 
In een eerdere fase is de Centrumvisie vastgesteld 
waardoor er gewerkt wordt aan plannen voor 
de benodigde impuls aan ons centrum. Aan de 
andere kant groeit onze recreatieve sector. 

Dit alles vraagt om integrale samenwerking en 
afstemming. We moeten steeds in ogenschouw 
nemen wat het betekent voor de omgeving als 
we ergens iets aanpassen. Dat geldt kleinschalig 
bijvoorbeeld in een woonwijk met de aanleg 
van inritten of een dakkapel. Maar ook in groter 

verband bij recreatiezones, het buitengebied, 
natuurgebieden of de centrumontwikkeling 
moeten we de omgeving betrekken en integraal 
onze afweging maken. Voor bovenregionale 
opgaven op het gebied van lucht, water en bodem 
zullen we de term ‘Gebiedsgerichte Aanpak’ (GGA) 
steeds vaker voorbij horen komen. 

Op het gebied van wonen willen we zo snel 
mogelijk betaalbare woningen realiseren 
voor jong en oud. Hiervoor is het van belang 
bestaande plannen versneld tot uitvoer te 
brengen en gericht te kijken naar mogelijke 
woningbouwlocaties voor de toekomst. 
Ook het grondbeleid moet passen bij de 
tijdsgeest. Vanuit dit gegeven is het voor nu 
en de toekomst zaak om in goed overleg met 
inwoners en ontwikkelaars te komen tot een 
snelle ontwikkeling van gronden zodat we niet 
vastlopen in ons woningbouwprogramma. 

Het is immers belangrijk dat iedereen een eigen 
thuis kan vinden op ieder moment in zijn of haar 
leven in Someren. De woonvisie is hierbij leidend.
Voor de Somerense economie is het zaak om 
Someren nader te positioneren in de Peelregio 
en Brainport. Als Someren willen we immers 
goed aangehaakt blijven in de regio die een 
hogere economische groei kent dan het landelijk 
gemiddelde. Dit biedt kansen voor onze 
ondernemers. Wél hebben we geconstateerd 
dat de mogelijkheden voor uitbreiding beperkt 
zijn. Daarom willen we met de werkgroep 
bedrijventerreinen OVS, Peelgemeenten en 
de provincie in gesprek zodat mogelijkheden 
voor extra bedrijventerreinen kunnen worden 
onderzocht. Aan de hand van de onlangs 
vastgestelde economische visie maken we een 
uitvoeringsprogramma met een regionale 
reikwijdte. Zoals gezegd vormt de Centrumvisie de 
basis voor de benodigde impuls aan ons centrum. 
De centrumontwikkeling moet gaan leiden tot 
een vitaal centrum met hoge verblijfswaarde 
waar ontmoeten, kopen en genieten centraal 
staan. Kortom: een centrum waar we allemaal van 
kunnen genieten! De centrumontwikkeling is ook 
van belang om de groei van de recreatieve sector 
extra kracht bij te kunnen zetten.

Hoewel de opgave groot is binnen de kernen 
op het gebied van energie- en warmtetransitie, 
klimaatadaptatie en circulariteit, zijn die 
misschien nog wel groter in het buitengebied. 
Hier is het nóg belangrijker om met een integrale 
blik te kijken naar de verschillende opgaven. Zo 
willen we samen met alle belanghebbenden 
toewerken naar een vitaal buitengebied. Hierbij 
moeten we ook oog hebben voor het belang 
van water om de verdroging tegen te gaan en 
moeten we de stikstofproblematiek aanpakken 
omwille van de natuur. Wél is het van belang dat 
we perspectief kunnen bieden aan de agrarische 
sector. Someren is en blijft immers een agrarische 
gemeente. De gemeente stelt zich op als een 
betrouwbare partner die graag het gesprek 
aangaat om perspectief met de sectoren te 
verkennen en bespreken. Het initiatief hiervoor 
kan van beide kanten komen. Dat de gemeente 
en de sectoren samen aan de tekentafel moeten 
staat vast. Voor de agrarische sector onderzoeken 
we heel concreet de mogelijkheden voor een 
gemeentelijk proces ondersteuningsfonds om 
samen met organisaties, zoals ZLTO, de gevolgen 
voor de sector in zo goed mogelijke banen te 
leiden.

10

11

Ambities Fysiek Domein
Crisisbeheersing en brandweerzorg
•  Optimale brandveiligheid bij bedrijven 
  en woningen.
Openbare orde en veiligheid     
•  Boa’s zijn voor iedereen aanspreekbaar,  
  benaderbaar en zichtbaar aanwezig.
•  Stimuleren buurtpreventieverenigingen, 
  App-groepen en buurtbemiddeling.
•  Streng optreden tegen (drugs)criminaliteit.
•  Effectieve handhaving in plaats van extra regels.
•  Haalbaarheid en mogelijkheid medicinale wiet 
 
in pilotvorm.
Cybercriminaliteit (ICT en NML)
•  Voorlichting voor alle inwoners 
 
(bijv. relatie met en risico’s van social media).
•  Stimuleren eerder aangifte te doen van  
  cybercrime
•  Veiligere systemen en dienstverlening door 
 

intensieve samenwerking met ICT- NML

(haalbaarheid en mogelijkheid onderzoeken).

Verkeer en vervoer
•  Bij nieuwbouw parkeren op eigen terrein.
•  Goede verlichting op wegen, fiets- en wandel- 
  paden, in parken en het openbaar gebied.
•  Goede buslijnen naar stations NS (Eindhoven, 
  Helmond, Maarheeze, Weert, Deurne).
•  Nieuwe OV-verbinding naar Heihorsten  
 
•  De buurtbus en ander lokaal openbaar vervoer  
  blijvend financieel ondersteunen.
•  Voldoende openbare parkeerplaatsen in alle  
  wijken en in alle kernen (norm: CROW). 
•  30 Km in de gehele bebouwde kom van elke 
  kern. 
•  Woonerven duidelijk aangeven en signalering 
  bij oversteken (auto’s te gast). 
•  Bij rehabilitatie van wegen ook juiste 
  verkeersregime toepassen (borden en belijning).
•  Verkeersstudie centrum met stedenbouw-  
  kundig plan actueel houden (auto’s te gast).
•  Ontsluiting Someren naar Helmond, Asten en
  Deurne aanpakken (N612, N266).
•  Toegang scholen en openbare gebouwen met  
  veilige wandel- en fietsroutes borgen.                
•  Aankondiging overlast bij onderhoud wegen  
  duidelijk, tijdig en adequaat communiceren.
•  Onderhoud integraal uitvoeren (werk-met-
  werk). Sneller, minder kosten en overlast.

Economische ontwikkeling
•  Acties uitvoeren en opvolgen volgens  
  uitvoeringsprogramma ‘Economische visie’. 
•  Acties uitvoeren en opvolgen volgens  
  stedenbouwkundig plan ‘Centrumvisie’.
•  Opdrachten zoveel mogelijk aan lokale  
  ondernemers gunnen (Koop Lokaal!).
•  Leegstand blijvend bestrijden (bijvoorbeeld  
  functiemenging en creatief bestemmen).
Bedrijventerreinen
•  Procedures uitbreiding bestaande terreinen  
  faciliteren (context regio en Provincie).
•  We onderzoeken de mogelijkheden voor  
  bedrijfsverzamelgebouwen in alle kernen.
•  (Hoofd)routering bedrijventerreinen beter 
  en efficiënter inrichten.
     
Bedrijvenloket en bedrijfsregelingen
•  Buitengebied blijft kraamkamer voor nieuwe
  ondernemers in milieucategorie 1 en 2.
•  Meer mogelijkheden voor bedrijfsbestem- 
  mingen op één locatie.
•  Faciliteren BIZ (Bedrijven Investerings 
  Zone - eigenaar+gebruiker) of reclamebelasting.
•  Ondernemers krijgen meer mogelijkheden om  
  creatief te ondernemen (o.a. blurring).
•  Perspectief voor agrarische sector zoeken 
 

(met, voor en door de sector).

Economische promotie
•  Acties uitvoeren en opvolgen volgens 
  uitvoeringsprogramma ‘Toeristische visie’.
•  Draagkracht van het gebied is leidend bij  
  ontwikkelingen in het buitengebied.
•  Camperplaatsen maken onderdeel uit van 
  onze toeristische basisvoorziening.
Energie
•  Verduurzamen per wijk in samenspraak met  
 
inwoners, aanbieders en regelingen.
•  Regelingen en subsidies (lokaal en landelijk)  
  toegankelijk voor alle inwoners. 
•  Mogelijkheden voor een (regionaal) publiek  
  ontwikkelbedrijf toetsen op haalbaarheid.
Water
•  ‘Onweerstaanbaar Someren’ (klimaatagenda  
  Someren) updaten met stakeholders.
•  Wateroverlast projecten structureel begroten in  
  het ‘Gemeentelijk RioolPlan’.
•  Focus op buitengebied met ‘GGA (Gebieds
  Gerichte Aanpak) Klein Strabrecht’.

12

13

Afval
•  Afval scheiden op (nieuwe) milieustraat meer 
  stimuleren en bestendigen.
•  Tarieven betaalbaar voor iedereen.
Milieubeheer
•  Procesondersteuning voor de agrarische sector
 
inrichten.
•  Mogelijkheden voor fonds voor deze  
  procesondersteuning toetsen op haalbaarheid.
Natuur
•  Eerste ‘Natuurvisie gemeente Someren’ 
  formuleren.
•  N.a.v. de natuurvisie een beleidskader met
   concreet uitvoeringsprogramma opstellen.
•  Acties uitvoeren en opvolgen volgens  
  uitvoeringsprogramma ‘Natuurvisie’.

Grondexploitatie
•  Ontwikkeling gronden Berkeindje Lierop 
  versnellen waar mogelijk.
•  Afwikkelen fase een en opstarten volgende  
  fases van Goede Vaart Someren-Eind.
•  Ontwikkeling terrein Vredestein Someren-Heide  
  zo snel mogelijk oppakken.
•  Intensievere afstemming met alle werkgroepen
   wonen over passieve grondpolitiek.
•  Actief bouwgrond in alle kernen zoeken. 
•  Voortgangsrapportage per ontwikkelgebied  
  voor inwoners inrichten.

Wonen en Bouwen
•  Betaalbaar houden van woningen voor elk  
  segment (oa. starters- mantelzorgwoning).
•  Starterswoningen behouden door bijv. het  
 
‘Project slimmer kopen’ (Trudo Eindhoven). 
•  Starterswoningen borgen met zelfbewonings-  
  plicht, antispeculatie en opkoopbescherming.
•  Woningbouwversneller(s) inzetten voor  
  bestemmingsplannen en vergunningen.
•  Locaties waar de gemeente grond heeft zo snel  
  mogelijk in ontwikkeling brengen.
•  Haalbaarheidsonderzoeken verrichten naar  
  potentiële uitbreidingslocaties.
•  Invulling (o.a. woonfunctie) van het oude-LTS  
  terrein met oog voor cultuurhistorie.     
•  Intensievere afstemming met alle werkgroepen  
  wonen over bouwkansen.
•  Samenwerken met de ‘Ontwikkelingsmaat-  
  schappij Ruimte voor Ruimte’ indien mogelijk.
•  Onder voorwaarden horizontale en verticale  
  splitsing van woningen toestaan . 
•  Vastleggen met woningbouwcorporaties hoe  
  scheefwonen te voorkomen.

•  Vastleggen met woningbouwcorporaties hoe  
  doorstroming te stimuleren.
•  Bouwen aan Lierop: van Gildewijk naar  
  Berkeindje.
•  Bouwen aan Someren-Heide: van Zuid naar  
  Vredesteyn.
•  Bouwen aan Someren-Eind: van Brim naar  
  Goede Vaart.
•  Bouwen aan Someren: van Groote Hoeven naar  
  Donckse Akkers.
•  Heroverwegen en updaten Ruimtelijke  
  Ordening tools (oa. aantal bouwlagen).
•  2e en 3e lijns bouwen heroverwegen t.b.v. hofjes  
  en kleinschalige wooncommunes.
•  CPO (Collectief Particulier Opdrachtgeverschap)  
  definiëren en maximaal toestaan.
•  Controleren op en stimuleren van goede  
  huisvesting voor arbeidsmigranten.
•  Meer (collectieve) huisvesting, zoals  
 
•  Bestaande woningen laten vrijkomen door  
  nieuwe woonvormen arbeidsmigranten.
•  Arbeidsmigranten dichtbij bedrijven huisvesten,  
  bij voorkeur in kernrandzones.

logiesgebouwen, voor arbeidsmigranten.

14

15

B.   Sociaal domein

Samenvatting
Someren wil een solidaire en inclusieve 
gemeente zijn. We streven ernaar dat iedereen 
gelijke kansen krijgt. Het doel is altijd dat alle 
Somerenaren zoveel mogelijk volwaardig mee 
kunnen doen aan de maatschappij. In deze tijden 
van prijsstijgingen is dat niet eenvoudig. Daarom 
houden we de komende tijd op dat vlak een 
extra vinger aan de pols. We blijven inzetten op 
preventie; ‘voorkomen is beter dan genezen’. Op 
dat vlak is het in de eerste plaats belangrijk dat 
zoveel mogelijk mensen die kunnen werken een 
baan hebben. Daarom willen we mensen zonder 
werk zo snel mogelijk aan een baan helpen. 
Voor diegenen die hulp nodig hebben kijken we 
als gemeente kritisch of de hulp die we geven 
passend is. Daar waar mogelijk wordt maatwerk 
geboden. We kijken ook naar de hulp die vanuit de 
eigen omgeving geboden kan worden. Zodoende 

zorgen we ervoor dat de zorg bij die mensen 
terecht komt die deze het hardst nodig hebben. 
Hierbij is de basishouding dat we vertrouwen 
hebben in onze inwoners. 

Om de kansengelijkheid te bevorderen hebben 
we ook oog voor onze jongeren. Kinderen mogen 
niet de dupe worden van de problemen van de 
ouders. Als gemeente zijn we verantwoordelijk 
voor de jeugdzorg. We bieden hulp aan huis bij 
problemen in het gezin, maar ook bij psychische 
en gedragsproblemen van kinderen en jongeren. 
Ook op dit gebied is preventie het motto. We 
vinden het belangrijk dat bij een hulpvraag in 
het kader van de jeugdzorg de juiste organisaties 
betrokken worden. Indien nodig betrekken 
we andere instanties of hulpaanbieders bij 
de zorg: kinderopvangorganisaties, scholen, 
politie, dorpsondersteuners, (huis)artsen en/of 
maatschappelijk werkers. We streven ernaar om 

door interprofessionele samenwerking preventief 
en vroeg signalerend te werken. Voor de jongeren 
is het ook van belang om passend onderwijs te 
bieden om de kansengelijkheid te bevorderen. 
We doen er dus ook alles aan om het onderwijs te 
verbeteren door te zorgen voor goede huisvesting 
van onze scholen. Onze kinderen moeten allemaal 
dezelfde kansen krijgen zich te ontwikkelen. 
De gemeente blijft stimuleren dat (taal)
achterstanden weggewerkt worden.
Iedereen moet mee kunnen blijven doen. 
Ontspanning door middel van sport en/of cultuur
draagt immers bij aan een gezonde, duurzame 
en weerbare samenleving. Specifiek voor sport 
kennen we het sport- en activeringsbeleid.  In 
het kader van activering (stimulering) zijn er 
enkele rijksregelingen zoals de “Brede Impuls 
combinatiefuncties” en het “Sport-akkoord” waar 
de gemeente gebruik van maakt. Om iedereen 
mee te kunnen laten doen ondersteunen we dat 

iedereen van jong tot oud zich kan aansluiten bij 
een sport- of cultuurvereniging. Someren kent 
immers een rijk verenigingsleven; dit moeten 
we koesteren. We ondersteunen en verbinden de 
Somerense sport- en cultuurorganisaties zodat 
we van elkaars expertise gebruik kunnen maken 
en leren. Op deze wijze is ons verenigingsleven 
toekomstbestendig.

Op het gebied van evenementen willen we 
initiatieven voor evenementen omarmen. We 
denken mee met stichtingen en verenigingen 
die een evenement in een van onze kernen wil 
organiseren. Ook cultuurhistorische evenementen 
willen we instandhouden. Daarbij horen ook 
cultuurhistorische evenementen zoals de Fok- 
paardendag, Kennedymars, carnaval, Slipjacht, 
Nirwana Tuinfeest etc. Ook hebben we oog voor 
onze eigen geschiedenis. Onze cultuurhistorie en 
erfgoed willen we beschermen en instandhouden. 

16

17

Ambities Sociaal Domein
Onderwijs
•  Actualiseren ‘Integraal Huisvestings Plan (IHP) 
  2019-2033’ naar actuele cijfers.
•  In IHP rekening houden met kwalitatieve en  
 
inclusieve onderwijs (keten) ontwikkelingen.
•  Toekomstige functie oude LTS moet passen in 
  de omgeving (wonen-onderwijs-combi).
•  Schoolpleinen (gedeeltelijk) groen inrichten 
  en overdag toegankelijk houden voor jeugd.
Sport
•  Zwembadterrein hele jaar benutten door 
  aanvullende functies of met nieuwe kansen.
•  Contributies voor iedereen betaalbaar, zodat 
  een ieder lid kan zijn.
•  Bovenlokale synergie op basis van gebouwen, 
  faciliteiten, etc. is mogelijk.
•  Sportinnovaties stimuleren zoals bijvoorbeeld
  Padelbanen en outdoor-indoor varianten.

in plaats van “Nee, tenzij” beoordelen.

i.k.v. cultuurparticipatie meer faciliteren.

Verenigingsleven & Evenementen
•  Inrichten participatiegroepen tbv. Kermissen, 
  Dorpsfeesten en Evenementen (KDE). 
•  Rekening houden met lokale expertise,  
  sentimenten, wensen en mogelijkheden.
•  Aanvragen vanuit de basishouding “Ja, mits” 
 
•  Verbinding tussen de scholen en verenigingen  
 
•  “Leef Someren” verder doorzetten. 
Cultureel erfgoed
•  Monumentale panden behouden en  
  herbestemmen i.p.v. nieuwbouw plegen. 
•  We borgen monumenten, beschermde dorps-  
  en landschapsgezichten
•  Waardevol monumentaal groen en  
  cultuurhistorische waarden prioriteren.
•  Laanstructuren en de authentieke  
 

ingangswegen in stand houden.

in kaart brengen en oplossen.

jongeren actief samen te brengen.

Burgerparticipatie
•  Uitvoeren acties van de ‘LIA’ (lokale Inclusie
 
 Agenda). 
•  Toegankelijkheid openbare plekken voor
   mensen met een beperking verbeteren.
•  Knelpunten bij mantelzorgers via enquête 
 
•  Eenzaamheid bestrijden door ouderen en  
 
•  Initiatieven om de eigen straat te vergroenen en  
  onderhouden actief ondersteunen.
•  Met scholen en verenigingen actief in gesprek  
  blijven om pesten te voorkomen.
Inkomensregelingen  
•  Terugdraaien bezuinigingsmaatregelen 
  Onis Welzijn en LEV groep van 2023 en 2024. 
•  Regeling “Meedoen” continueren.
•  Consequenties van ophogen minimaregelingen  
  naar 130% van de bijstand beoordelen.
•  Mensen op bijstandsniveau kunnen maximaal  
  bijverdienen wat wettelijk mogelijk is.

Arbeidsparticipatie
•  Statushouders actief naar passend werk 
  brengen.
Maatwerkdienstverlening 18+
•  Jeugdzorg 18+ volgens ‘Handreiking VNG/NJi  
  van 18- naar 18+’ gaan overwegen. 
•  Bij signalen dat schulden ontstaan, zo vroeg  
  mogelijk hulp aanbieden. 
•  Budgetcoaches inzetten ter voorkoming van  
  problematische schulden.
Maatwerkdienstverlening 18-
•  Inzetten op preventie en vroegsignalering om  
  erger te voorkomen continueren.
•  Project ‘Skip die Trip’ (alcohol- en drugspreventie)
   continueren.
Volksgezondheid
•  Lokaal preventie-akkoord met voorlichting over  
  gezonder leven sluiten.
•  Opzetten praktijkproject (zie GezondDorp  
  Leende) voor gezonde leefstijl heeft pré.
•  Aansluiten bij het ‘Beleidskader Gezondheid’  
  van de provincie, lokaal integreren.
•  Doellocaties voor kinderen waar de gemeente  
  zeggenschap heeft blijvend rookvrij.
•  Aansluiting bij het ‘Schone Lucht Akkoord’  
  bestendigen.

18

19

C.  Bedrijfsvoering  
en Organisatie
 

Samenvatting
Het vertrouwen van inwoners in de politiek en 
in de overheid staat in algemene zin onder druk. 
Een gezonde bestuurscultuur, integriteit en 
onderlinge verhoudingen zijn zaken die wij als 
absolute basis van goed bestuur zien. Daarom 
besteden wij de komende coalitieperiode veel 
aandacht aan deze thema’s. Wij gaan regelmatig 
met elkaar en met de gemeenteraad in gesprek 
hierover. Het actief betrekken van inwoners is 
daarbij heel belangrijk. Op die manier behouden 
en verstevigen wij het vertrouwen in de 
Somerense politiek. 

De gemeentefinanciën horen in balans te zijn en 
bij voorkeur meerjarig sluitend, dat is de komende 
jaren het leidend principe. 

Ambities Bedrijfsvoering en Organisatie
Bestuur
•  Collegiaal: gelijkwaardigheid is uitgangspunt,  
 
iedereen is gelijk en wordt zo benaderd.
•  Debat is altijd open en constructief.
•  Dialoog wordt met respect voor elkaars mening  
  en voor elkaar als persoon gevoerd.
•  Transparant en integer: betrouwbaar, betrokken,  
  eerlijk, duidelijk en consequent.
•  Midden in de gemeenschap: inwoners en  
  ondernemers actief opzoeken en betrekken.
•  Bijeenkomsten buiten het gemeentehuis  
  organiseren en bijwonen.
•  Professioneel, persoonlijk en met plezier  
  samenwerken  
•  Besturen met visie, lef en soms brutaal: 
 
•  Lerend en zelfcorrigerend vermogen: als  
  organisatie kwetsbaar durven opstellen.

‘samen aanpakken en genieten’.

Wethouder 
Koert Kusters

Wethouder 
Louis Swinkels

Wethouder
Willem van Doorn

•  Met elkaar en inwoners/ondernemers  
  Afstemmen, Afspreken en Aanspreken (triple A).
•  Open communicatie: laten vaker zien wat de  
  gemeente voor haar inwoners doet.
•  Op passende wijze communiceren naar alle  
  doelgroepen (hoe, wat, wanneer).
•  Gemeente en gemeentelijke politiek  
 
(communicatief) dichter bij inwoners brengen.
Burgerzaken
•  Burgerparticipatie is belangrijk en vormt waar  
  mogelijk de basis voor uitvoering.
•  Openingstijden ‘loket Burgerzaken’ voor  
 

iedereen realistisch.

Beheer gebouwen en gronden 
•  Uiterlijk 2050 zijn de gebouwen in gemeentelijk  
  beheer (ca. 40 stuks) van het gas af.
•  Zo veel mogelijk “quick wins” genereren om  
  uiteindelijk definitief van het gas te gaan.
Financiën 
•  De uitgaven en inkomsten van de gemeente zijn  
  zonder voorbehoud transparant. 
•  Belastingverhogingen (o.a. OZB) worden
   terughoudend benaderd. 
•  Kostendekkendheid van lokale lasten is en blijft  
  uitgangspunt.
•  Invoeren van forensenbelasting overwegen na  
  benchmark. 
•  Toeristenbelasting eind 2022 evalueren t.b.v. het  
  nieuwe tariefstelsel 2024. 

20

21

Tot slot

Met dit ambitieprogramma geven we invulling 
aan de wens om Someren goed, transparant en 
realistisch te besturen. We zijn kritisch op onszelf 
en op onze omgeving en hebben gevoel bij 
landelijke tendensen en trends.
Wendbaar en flexibel
We zijn met deze ambities wendbaar en flexibel. 
We kunnen het aanpassen of bijstellen als het 
nodig is, maar blijven stappen nemen om zaken 
gerealiseerd te krijgen. Niet in beton dus, maar 
met een duidelijke richting, een scherpe focus en 
een hoge ambitie!

Nieuw elan
We gaan met nieuw elan besturen. Dat doen we 
door:
•  Bestuurlijk en ambtelijk het meer-ogen  
  principe toe te passen.
•  Doelmatiger te werken op alle gebieden.
•  Adequate informatievoorziening, zowel intern 
  als extern te realiseren.
•  Integraal te werken vanuit een samenhangende  
  omgevingsgerichte aanpak.
•  Efficiëntere werkwijze te bewerkstelligen door 
  processen en expertise vooraf af te stemmen.
•  Betere overdracht en minder afhankelijkheid te  
  organiseren bij uitval door ziekte. 

Groei en Kwaliteit
We hanteren de Kwaliteitscirkel van Deming 
PDCA (Plan Do Check Act). Daarmee krijgt de 
organisatie de kans om te groeien en kunnen de 
ambtenaren zich ontwikkelen en meegroeien. 
Raadsleden, inwoners en ondernemers kunnen 
reageren om zaken te verbeteren.
Reflecteren
(Zelf)reflectie is een belangrijk onderdeel van het 
bestuursmodel.
Niet zomaar zaken doen, maar vanuit de context, 
de informatie en het doel zo verstandig mogelijk 
je afweging maken. En dat moet je evalueren. 
Steeds opnieuw. We zijn ook niet huiverig om 
zaken te herroepen, opnieuw aan te pakken of 
aan te passen indien de situatie erom vraagt. 
Realistisch, eerlijk, open en transparant.

Benaderbaar
Het gemeentehuis is een plek waar eenieder 
welkom is. Maak daar gebruik van. Onze 
bestuurders, ons college is zeer toegankelijk 
en zij maken graag een afspraak om met u in 
gesprek te gaan.

Someren is een mooie gemeente met veel 
kansen. We voelen ons daarmee verbonden. We 
hebben goede plannen om die kansen te gaan 
verzilveren. Daarvoor slaan we de handen ineen 
en kijken vooruit met ambitie. Vermetel noch 
Bevreesd of wel van ‘Zùmmere en nie baang’ is 
wat we uitdragen. 

Eenieder die heeft bijgedragen aan de 
totstandkoming van dit ambitieprogramma 
neemt zijn of haar verantwoordelijkheid om 
Someren in deze roerige tijd evenwichtig, 
standvastig en op de toekomst gericht te gaan 
besturen. Erkentelijkheid daarvoor is op zijn 
plaats.

22

Colofon
Oplage:  
Verspreiding  
Beeldmateriaal:  Erik Driessen, Martie Jeuken, Siris, Liane Manders Fotografie, beeldbank gemeente Someren
Eindredactie:  
Vormgeving:   Orange Design - Asten-Heusden

coalitie gemeente Someren, communicatie gemeente Someren

100 stuks
via coalitie gemeente Someren

23

Someren 
een verbonden 
gemeente

